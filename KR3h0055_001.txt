# -*- mode: mandoku-view; -*-
#+TITLE: 清河書畫舫
#+DATE: 2015-08-24 23:15:37.186784
#+PROPERTY: ID KR3h0055
#+PROPERTY: BASEEDITION WYG    
#+PROPERTY: JUAN 卷一上
<pb:KR3h0055_WYG_001-1a>¶
欽定四庫全書¶
　清河書畫舫卷一上¶
　　　　　　　　　　　　　明　張丑　撰¶
　三國¶
　　鍾繇¶
　　　摹鍾鼎篆正考父鼎銘　季直表¶
　韓存良太史購藏鍾元常摹鍾鼎篆正考父鼎銘當¶
　為魏漢遺墨之冠其次則王元美尚書家正書薦季¶
<pb:KR3h0055_WYG_001-1b>¶
　直表上有晝錦堂等印及元人跋尾此帖紙墨竒古¶
　筆法深沈而識者定為唐人模本非眞跡云元美續¶
　收禇河南哀册文細玩益見筆勢飄舉姿態動人顔¶
　平原送裴將軍北伐詩體兼正行草雜出篆法並屬¶
　眞筆是二公生平最合作書也¶
鍾繇篆書正考父鼎銘紙墨與陸機平復帖一類此無¶
上妙跡也　鍾元常臨正考父鼎銘鍾鼎古篆凡廿一¶
字其題名一行係八分體此無上古法書也左方有唐¶
<pb:KR3h0055_WYG_001-2a>¶
太宗題宋徽宗高宗以下四帝跋皆眞跡前後用宋龍¶
鳯錦繡裝亦不易得今在韓氏籖軸並漢玉¶
鍾繇字元常潁川長社人官至太傅善正𨽻行草八分¶
尤工於正𨽻初師胡貽學書十六年又從劉徳升入抱¶
犢山學書後與太祖邯鄲淳韋誕孫子荆關枇杷議用¶
筆因見蔡邕筆法于誕誕秘而不傳輒搥胸嘔血太祖¶
以五靈丹救之誕死繇盗發其冢遂得邕法一一從其¶
消息繇書有三體一曰銘石謂正書二曰章程謂八分¶
<pb:KR3h0055_WYG_001-2b>¶
三曰行押謂行書三體皆世所推自言最妙者八分然¶
其眞書絶世評繇書者謂如郊廟既陳爼豆斯在又謂¶
如雲鶴游天羣鴻戲海¶
袁昻書評從漢末至梁有三十六人　臣謂李斯書世¶
為冠葢不易施評鍾繇書意氣密麗若飛鴻戲海羣鶴¶
游天行間茂密實亦難過耶(又云鍾司徒書字有十二/種意外巧妙絶倫多竒)¶
崔子玉書如危峯阻日孤松一枝邯鄲淳書應規入矩¶
方圓乃成師宜官書如鵬翔未息翩翩而自逝韋誕書¶
<pb:KR3h0055_WYG_001-3a>¶
如龍威虎振㧞劍弩張張伯英書如漢武愛道憑虚欲¶
仙亭亭如雲中明月灼灼如水中青蓮曹喜書如經論¶
道人言不可絶蔡邕書骨氣洞達奕奕如有神力程廣¶
平書如鴻鵠弄翅頡頏布置(程邈善大篆得罪始皇下/雲陽獄増減篆體志其名)¶
(名其書/曰𨽻也)皇象書如歌聲繞梁琴人舍徽一云如韻音繞¶
梁孤飛獨舞王羲之書走墨連綿字勢雄强如龍跳天¶
門虎臥鳯閣故歴代寶之永以為訓王子敬書如河朔¶
少年皆充悦舉體㳫拖不可耐羊欣書如奴婢作夫人¶
<pb:KR3h0055_WYG_001-3b>¶
不堪位置而舉止羞澁終不似眞阮研書如貴胄失品¶
次不復排突英賢王儀同書如晉安帝非不處尊位而¶
都無神明殷鈞書如高麗人抗浪乃不有意氣而姿韻¶
自乏精味徐淮南書如南岡士大夫徒尚風軌然而不¶
免寒乞陶𢎞景書如呉興小兒形狀未成長而骨體甚¶
俊快施肩吾書如新亭傖父一往見似揚州人共語語¶
便態出袁崧書如深山道士見人便欲退縮薄紹之書¶
(一作蕭/思話)字勢蹉跎如舞女低腰仙人嘯樹乃至揮毫振¶
<pb:KR3h0055_WYG_001-4a>¶
紙有疾閃飛動之勢李鎭東書如芙蓉出水文彩鮮明¶
鏤刻金銀乃有舒慼之勢桓𤣥書如快馬入陣隨人屈¶
曲豈須文譜范懐約眞楷有力草書無功故知簡牘非¶
易孔琳之書如散花空中流徽自得張融書如辯事對¶
揚獨語不困行必㑹理(又云書存典法自謂可出如戰/馬入塲不避戈矛疎落縱横惟)¶
(粗快/耳)李巖之書如鏤金屈玉素月自照蕭思話書(一作薄/紹之書)¶
如龍游在霄繾綣可愛亦有一種風流永為冠絶王僧¶
䖍書如揚州王謝家子弟縱服不端正奕奕皆有一¶
<pb:KR3h0055_WYG_001-4b>¶
種風氣衞恒書如插花美女舞笑鏡臺索靖書如飄風¶
忽舉鷙鳥乍飛蕭子雲書如上林春花遠近瞻望無處¶
不發(一云如壯士彎弓雄人獵/虎心胸猛浪鋒刃難當)孟光禄書如崩山絶厓¶
人見可畏王褒書悽㫁風流而勢不稱意張芝驚竒鍾¶
繇特絶逸少鼎能獻之冠世四賢共類流芳不滅羊欣¶
眞孔琳之草蕭子雲行范懐約篆各一時妙絶右三十¶
六人者自古及今皆能善書奉敇遣臣評古今書臣既¶
愚短豈敢轍量江海但聖主委臣斟酌是非謹品字法¶
<pb:KR3h0055_WYG_001-5a>¶
如前伏願照覽謹啟普通四年二月五日内侍中尚書¶
令袁昻上¶
鍾繇薦關内侯季直表　臣繇言臣自遭遇先帝忝列¶
腹心爰自建安之初王師破賊關東時年荒榖貴郡縣¶
殘毁三軍餽饟朝不及夕先帝神畧竒計委任得人深¶
山窮谷民獻米豆道路不絶遂使强敵喪膽我衆作氣¶
旬月之間廓清蟻聚當時實用故山陽太守關内侯季¶
直之䇿尅期成事不差毫髪先帝賞以封爵授以劇郡¶
<pb:KR3h0055_WYG_001-5b>¶
今直罷任旅食許下素為廉吏衣食不充臣愚欲望聖¶
徳錄其舊勛矜其老困復畀一州俾圖報効直氣力尚¶
壯必能夙夜保養人民臣受國家異恩不敢雷同見事¶
不言干犯宸嚴臣繇皇恐皇恐頓首頓首謹言黄初三¶
年八月　日司徒東武亭侯臣鍾繇表　劉岑觀　李¶
木敬覽　陳經許懋同觀　右漢鍾繇薦季直表眞蹟¶
高古純朴超妙入神無晉唐插花美女之態上有河東¶
薛紹彭印章眞無上太古法書為天下第一余于至元¶
<pb:KR3h0055_WYG_001-6a>¶
甲午以厚資購得於方外友存此山後因飄泊散失經¶
廿六年不知所存忽于至正九年六月一日復得之恍¶
然如隔世事以得失歲月考之歴五十六載嗟人生之¶
幾何遇合有如此者後之子孫宜保藏之呉郡陸行直¶
題于壺中時年七十有五　成侯在魏銘功五熟釡為¶
魏宗室豈獨勲業為不可及其楷法傳於世者亦不可¶
企及若戎輅表是也此卷薦季直表其法度與戎輅表¶
無少異漢季楷法全是𨽻其古雅可見於後二王為翰¶
<pb:KR3h0055_WYG_001-6b>¶
墨宗匠顧豈能外此哉分湖陸隱君酷嗜古今浙右法¶
書名畫多出於其家此卷尤隱君所寶者更五六十年¶
而復歸於隱君信神物去來眞有神䕶云遂昌鄭元祐¶
識　袁昻論書云鍾書有十二意外巧妙實亦多竒又¶
李嗣眞謂元常正𨽻如郊廟既陳爼豆斯在又比寒澗¶
庨壑秋山嵯峨虞世南云鍾繇馳騖曹喜蔡邕倣學而¶
致一體眞楷獨得精研夫能書之士其評品鍾書如此¶
其重也然唐文皇論鍾書體則古而不今字則長而逾¶
<pb:KR3h0055_WYG_001-7a>¶
制黄長睿謂逸少所臨鍾書尚書宣示及破關内等帖¶
字皆匾闊殊無長體豈文皇誤以廣為脩乎長睿又云¶
漢𨽻運筆結體圓勁淡雅字皆匾而弗橢今傳世者若¶
鍾書力命表諸帖古𨽻典刑具存夫眞賞之士其推察¶
鍾書如此其至也此卷鍾元常薦季直表眞跡世不多¶
有仔細觀之果符諸賢之論而其㸃畫之間多有異趣¶
可謂幽深無際古雅有餘葢其楷書去古未遠純是𨽻¶
體非若後人姸𡡾纎巧之態也或疑此帖唐人所書其¶
<pb:KR3h0055_WYG_001-7b>¶
間民字缺而不全夫民字之不全特唐人避諱而剜撥¶
之非不全書也痕迹猶存端可察識觀者亦觀其筆勢¶
字體與夫英氣雅韻不可舍本而求末遺精而究粗也¶
要當鑒以心目至正十八年戊戌五月望日袁泰題¶
東觀餘論云自秦易篆為佐𨽻故漢世𨽻體尚有篆籒¶
意象厥後魏鍾元常士季晉王世將逸少子敬作小楷¶
法皆出於漢𨽻字率匾正今存于世若元常尚書宣示¶
等帖世將上晉元帝二表逸少曹娥帖子敬洛神賦雖¶
<pb:KR3h0055_WYG_001-8a>¶
經摹拓而古𨽻典刑具在至江左六朝謝宣城蕭挹輩¶
雖不以書名世其小楷若齊海陵王志開善寺碑猶有¶
鍾王遺範至陳隋間正書結字漸方唐初猶然獨歐陽¶
率更虞永興易方為長以就姿𡡾後人競效之遽不及¶
二人遠甚鍾王楷法彌遠矣余觀此帖誠元常之所合¶
作若黄長睿之推而得其詳論而極其至且究其字體¶
之變更似為此書發也不可不重識焉至正二十五年¶
五月二十日泰再題　右鍾繇薦季直表眞跡黄初到¶
<pb:KR3h0055_WYG_001-8b>¶
今千二百餘年矣而紙墨完好不渝信希世之寶也應¶
稹往年在天府得見二王眞蹟今復于相城沈啟南所¶
觀此區區餘年何多幸也時同觀者呉江史鑑曹孚汝¶
泰崔澂葑門朱存理𢎞治四年人日長洲李應稹記¶
史載鍾太傅事魏殊有偉績此薦季直表又見其為國¶
不蔽賢之美其書平生所見特石刻耳若眞迹之存于¶
世者則僅止此啟南所藏法書甚多吾固知其不能出¶
此上也呉寛(眞跡/)¶
<pb:KR3h0055_WYG_001-9a>¶
城西張氏藏鍾元常薦焦季直表上有晝錦堂米芾賈¶
似道等印元人跋云是宋僧存此山物又薛紹彭四帖¶
元張伯雨藏趙松雪金蓀壁跋後伯雨歸倪雲林二物¶
今在石田翁家李少卿近跋鍾書定為眞迹余不敢以¶
為然也(寓意/編)¶
山谷跋古法帖云鍾繇書大小世有數種余特喜此小¶
字筆法清勁殆欲不可攀也觀史孝山出師頌數月頗¶
得草法葢陶冶草法悉自小篆中來千古楷行之妙無¶
<pb:KR3h0055_WYG_001-9b>¶
過鍾王鍾王之跡妙者宣示樂毅蘭亭而已宣示三疊¶
渡江卒入敬仁之棺蘭亭萬金巧購終殉昭陵之葬樂¶
毅模本耳安樂變亂竟貽老嫗竈火之辱惜哉右軍臨¶
宣示在宋有之今入淳化閣帖蘭亭定武石刻尚直數¶
百金樂毅論搨本佳者猶可十倍他刻也¶
鍾繇曰多力豐筋者聖無力無筋者病學鍾張殊極不¶
易不得柔中之骨不究拙中之趣則鍾降而笨矣不得¶
放中之矩不識變中之雅則張降而俗矣(並藝苑/巵言)¶
<pb:KR3h0055_WYG_001-10a>¶
鍾繇尚書宣示眞蹟在王丞相導家導過江時藏衣帶¶
中以遺逸少逸少以遺王修修死其母以修平日所寳¶
並入棺中眞跡遂絶刻本乃右軍臨者(書系/)¶
魏鍾太傅賀㨗表(唐本/)臣繇言戎路兼行履險冐寒臣¶
以無任不獲扈從企佇懸情無有寜舍即日長史逯充¶
宣示令命知征南將軍運田單之竒厲憤怒之衆與徐¶
晃同勢并力撲討表裏俱進應時尅㨗馘滅凶逆今聞¶
闗羽已被矢刄傅方反覆胡修背恩天道禍淫不終厥¶
<pb:KR3h0055_WYG_001-10b>¶
命奉聞嘉憙竊不自勝望路載笑踊躍逸豫臣不勝欣¶
慶謹拜表因便宜上聞臣繇誠皇誠恐頓首頓首死罪¶
死罪　建安廿四年閏月九日南蕃東武亭侯臣繇上¶
　敬道　蕭詧　庾肩吾　子雲　文林郎直秘書省¶
臣王知逸監　宣義郎行左司禦率府錄事參軍事臣¶
劉懐信監　宣德郎行左騎衛倉曹參軍事臣陸元悌¶
監　承議郎行右金吾衛長史臣魏晳監　右散騎常¶
侍崇文館學士上柱國舒國公臣褚無量　秘書監兼¶
<pb:KR3h0055_WYG_001-11a>¶
侍讀昭文館學士上柱國常山縣開國公臣馬懐素¶
開府儀同三司上柱國梁國公臣姚崇　銀青光祿大¶
夫行中書侍郎同中書門下平章事監修國史上柱國¶
許國公臣蘇頲　銀青光祿大夫吏部尚書兼侍中監¶
修國史上柱國廣平郡開國公臣宋璟　三帖皆竒而¶
鍾元常表尤為精絶晉陽溫萃　字畫之有鍾王猶儒¶
家之有周孔後生出口即云二王猶云孔孟而不知周¶
公者也彦幾此論少能為元常出氣東平畢良史　二¶
<pb:KR3h0055_WYG_001-11b>¶
公既已評之余何言哉紹興已未歲暮春之末呉説題¶
董逌跋鍾繇賀㨗表云昔人辨鍾元常書謂字細畫短¶
而逸少學此書最勝處得于勢巧形密然則察眞偽者¶
當求之于此其失于巧密者可遙知其偽也賀表畫疏¶
體支鋒露筋絶不復結字此决知非元常之為也永叔¶
嘗辨此謂建安二十四年九月關羽未死不應先作此¶
表論辨如此正謂不識書者校其實爾若年月不誤便¶
當不復致辨辨書者以書畫察之當無遺識矣(廣川/書跋)¶
<pb:KR3h0055_WYG_001-12a>¶
　東觀餘論考魏志是年十月羽為徐晃所敗表内只¶
　云被矢刃時羽為流矢所傷未始言其死也此表非¶
　偽表云閏月是十月非九月也¶
跋綘本法帖　鍾大理表章致佳世間葢有數本肥瘠¶
小大不同葢後來善臨榻本耳要自皆有佳處兩晉士¶
大夫類能書筆法皆成就右軍父子拔其萃耳觀魏晉¶
間人論事皆語少而意密大都猶有古人風澤畧可想¶
見論人物要是韻勝為尤難得蓄書者能以韻觀之當¶
<pb:KR3h0055_WYG_001-12b>¶
得髣髴(山谷/題跋)¶
　元章白首閲書無魏遺墨故斷自西晉其後好事家¶
　收鍾繇季直表墨跡混用米芾之印豈未覩書史之¶
　文耶使曉人為之必不作此等牴牾伎倆也(張丑/管見)¶
　　曹弗興¶
　　　兵符圖¶
　兵符圖一卷曹弗興畫舊藏韓太史存良家絹本破¶
　碎筆意竒絶蘭坡趙都承故物也蘭坡宋宗室富于¶
<pb:KR3h0055_WYG_001-13a>¶
　書畫收羅不下千本名卷多至三百外其目首載雲¶
　烟過眼錄而刻本例闕今全錄之¶
蘭坡趙都承與懃所藏書畫　法書　漢張芝久問帖¶
　晉王右軍鶻鳥帖　快雪時晴帖　玉枕帖　官舍¶
帖　奉告帖　瞻近帖　東方朔畫贊　大令可必帖¶
　動静帖　未避共事二帖　勝常帖　書謝安碑眞¶
跡　洛神賦　晉謝太傅八月五日帖　晉人書曹娥¶
碑　孫綽蘭亭述　鍾元常賀㨗議事表　蕭子雲急¶
<pb:KR3h0055_WYG_001-13b>¶
就章　索靖出師頌　梁阮研異事帖　隋僧智永法¶
華經　春雨帖　唐虞世南孔子廟堂碑眞跡　高僧¶
帖　禇遂良臨丙舍帖　心經　高僧帖　臨蘭亭序¶
　歐陽率更卜商帖　書乩　書鄭封奕事實　陰符¶
經　草書策路帖　性慈帖　陸柬之行書千文　保¶
安帖　書蘭亭詩　唐人雙鈎蘭亭　唐人臨黄庭經¶
　唐人書道徳經　湯普徹臨蘭亭　景審臨黄庭經¶
　唐高閑上人千文　唐人書月儀帖　唐薛河東心¶
<pb:KR3h0055_WYG_001-14a>¶
經　唐橅戎路帖　唐人雙鈎王洽帖　唐臨十七帖¶
(楊漢/公筆)　唐人眞草千文　唐臨右軍頤神帖　唐臨右¶
軍稚恭帖　唐橅右軍孫氏帖　唐摹右軍修感帖¶
唐臨右軍呉興帖　唐臨大令知汝帖　唐模右軍周¶
大嫂帖　唐于僧翰書千文　桞公權書心經　陰符¶
經　蕭遘景公帖　唐人書樂毅論(或云虞/世南臨)　李邕書¶
長短句　口味帖　呉融博士帖　詩帖　唐橅禇亮¶
豪傑帖　唐臨羊欣移居帖　唐板本蘭亭　顔魯公¶
<pb:KR3h0055_WYG_001-14b>¶
自書誥　頓首夫人帖　顔元孫帖　劉中使帖　湖¶
州帖　展叙帖　唐人書宰臣除拜錄　賀知章詩帖¶
　千文　唐僧齊已懐廬岳詩　張旭論書帖　草書¶
眞跡　書陳羽古意　玉壺帖　唐憲宗手敕　洪贇¶
書雙生軌儀　唐人出紙帖　卻仲恭雜帖　唐橅九¶
正異熱帖　厲少府帖　徐浩書李氏帖　李須橅贈¶
别詩　懐素書大風歌　猛虎吟　感春詩　自詠詩¶
　臨右軍種藥帖　論書帖　松聲帖　唐韋瓘眞草¶
<pb:KR3h0055_WYG_001-15a>¶
千文(瓘一/作權)　李景讓手帖　張廷範謝安帖　唐吐蕃¶
首領誥　楊景度三住銘　宿鵲詩　雜詩　晝寢帖¶
　珊瑚帖　李後主道院碑　歸命帖　眞照臨劉中¶
使帖　宋杜祁公衍帖　歐陽公十帖　富鄭公弼帖¶
　蘇才翁墨蹟　悉悉國王書　王荆公胡笳集句¶
蔡忠惠米襄陽胡安定雜手簡　神宗御書飛白記¶
司馬温公通鑑藁　唐胡英孤山詩　張文潛雜帖¶
秦少游手簡　至道中公案　鄒忠公誥諭　鄒志完¶
<pb:KR3h0055_WYG_001-15b>¶
論章惇疏　十相帖　李西臺擬元封詩　使淮詩¶
早年帖　米元章臨破羗帖　北窻詩　書小楷千文¶
　襄陽曲　尹和靖惇書西銘　蘇東坡書韓文公廟¶
碑　詞翰長短句　與張厚之手簡　興龍節樂語¶
前後赤壁賦　烟江疊嶂圖詩　魚魫冠頌　試諸葛¶
氏筆　病佳帖　書鮮于子駿事　宜州家書　修橋¶
三帖　湖州墨妙亭詩　超然臺賦　人參賦　顔樂¶
亭詩　眼藥方　書六賦　書杜詩　與惠勤詩　墨¶
<pb:KR3h0055_WYG_001-16a>¶
君堂詩　海市詩　游徑山詩　懐内詩　詩翰　蘭¶
芳楚辭(已上並東/坡眞跡)　黄山谷書大戴禮　田園樂詩¶
嘲熱客吟　臨顔魯公祭伯父文　書范文正公廟詩¶
　校韓魏公詩卷　寄老菴　枯木賦　跋頤眞黑兎¶
　書東坡文　漁父詞　禪語　别官賦　大孤山詩¶
　醉中歌　壯游詩　古徳頌　楞嚴咒(已上並山/谷眞跡)¶
名畫　曹弗興兵符圖　顧愷之初平起石圖　列女¶
圖　王獻之渥洼馬圖　戴逵古詩十九首圖　謝稚¶
<pb:KR3h0055_WYG_001-16b>¶
三牛　衛協述古圖　梁元帝蕃客入朝圖(即名畫記/所載職貢)¶
(圖/)　陸探微降靈文殊(喬仲/山)　尉遲乙僧龜兹舞女¶
張僧繇大力菩薩　五星二十八宿　摩利攴天菩薩¶
　高僧像　展子䖍五星　董伯仁雜畫臺閣様　唐¶
閻立本太宗步輦圖　神駿圖　維摩像　閻立徳掃¶
象圖(馮子/卿)　薛稷鶴　唐人明皇宴游圖　王維異域¶
圖　漁父　孟浩然像(焦達/卿)　行道僧　周昉天官像¶
(可與/)　横笛士女　龍女問道　五星(王子/慶)　盧楞伽¶
<pb:KR3h0055_WYG_001-17a>¶
維摩像　渾侍中宴魚朝恩圖　張萱虢國夫人夜游¶
圖　乳抱嬰兒　戴嵩牛　春景牧牛　牧童奕棋¶
韋偃牧馬圖　陳閎二駿　韓幹騎從圖　五陵游俠¶
圖(子昻/)　雙馬　馬圖　周文矩高閑圖　鍾馗像¶
火龍烹茶(喬仲/山)　韓熙載夜宴圖　桓温鑒容圖　朱¶
繇文殊像　邊鸞芭蕉孔雀　囀禽圖　胡瓌獵騎¶
牧馬圖　李昇春山圖　行化佛　李景道㑹友圖(道/一)¶
(作元一/作春)　劉商十八拍　胡䖍番部卓歇(曹氏/)　張符¶
<pb:KR3h0055_WYG_001-17b>¶
牧牛　牛圖　李思訓射雉圖　李昭道摘𤓰圖　春¶
山游賞　韓滉飛泉出峽圖　堯民擊壤圖　張志和¶
漁父圖　孫位水官像　顧徳謙䑛犢圖　支仲元四¶
皓(張受/益)　勾龍爽醉道釋士　關仝深岩濺瀑　趙徳¶
進江山清潤　艾宣寫生　王齊翰高士圗　藥王像¶
脩史圖　仙山圖　郭乾暉架上鷂子　山鴉噪鷹圖¶
　樂士宣鶺鴒　刁光允蟬蝶茄菜(一本無/允字)　陸文通¶
霧鎻秋林　張嘉寫照(謝自/然)　常粲佛因地　賈祥閲¶
<pb:KR3h0055_WYG_001-18a>¶
梵圖　陸瑾水閣閒棊(張受/益)　孫可元山寺晚照　陳¶
垣豐年圖　巨然江山平逺　江山晚興　王士元山¶
水　梁揆蓮溪漁父　陳慮枯木山水　李延之雙蟹¶
　徐熙杏花　折枝梅花　徐崇嗣竹梢小禽　李後¶
主江山摭勝　張訓禮調矢圖　黄筌王母㑹仙　惠¶
洪秋塘　黄居宷寫生　董元溪岸圖(王子/慶)　煙嵐重¶
溪　宗婦曹氏烟灘牧羊　范寛雪山　雪霽僧歸¶
秋山圖　郭熙溪山　晚秋平遠　喚渡圖　李德柔¶
<pb:KR3h0055_WYG_001-18b>¶
真人　許道寜漁歌唱晚　層巒漁浦　宋迪清江疊¶
嶂　燕肅秋山旅思　牛頭山望圖　寒溪獨釣　易¶
元吉竹石雙𤠔(子昻/)　寫生雜菜　蟻陳圖　羣獐¶
子母𤠔　獐圖　槲葉戲𤠔　子母喜𤠔　王晉卿烟¶
江疊嶂(戴祖/禹)　連山絶澗　層巒古刹　溪山勝賞¶
四景圖　李成雪山行旅　崔白魚(白一/作懿)　范道士牛¶
　滕昌祐鵞　袁嶬游魚　黄居寶秋塘聚禽　蔡天¶
啟三馬　李伯時天神像　天育驃騎　村歌社舞圖¶
<pb:KR3h0055_WYG_001-19a>¶
　西旅獻&KR0729;(王子/慶)　西帝宸游　飛騎習射　嵩岳降¶
靈　李白烟波風月　臨顧愷之女史箴　于闐獅子¶
(王子/慶)　陽關圖(霍清/夫)　歸去來　九歌圖　五馬(王子/慶)¶
臨周景高桂巖圖　山莊圖(一名/山居)　冀缺圖　五王醉¶
歸圖　三馬(東坡/書贊)　㑹仙圖　慈孝故實圖(子昻/)　天¶
馬圖(王子/慶)　家宅圖　張果老　喬仲常蘭亭圖　高¶
僧誦經圖　米元章壯觀圖并詩賦　九老圖　海嶽¶
菴圖(王介/石)　瀟湘竒觀圖　南山萬松圖　蘇東坡㫁¶
<pb:KR3h0055_WYG_001-19b>¶
山叢篠　平岸古木　蘭竹蒼崖　米元暉山水　江¶
山霽日　湖山春曉(湖山一/作苕溪)　瀟湘妙趣　遠岫晴雲¶
　村步曉峯　趙大年小景　五柳圖　趙千里扇暍¶
圖　送劉寵圖　長江六月圖　白鹿木犀　赤壁圖¶
　溪山晩照　乗鸞女　僧梵隆陽關圖　十哲圖¶
卞莊刺虎　䕶法神　明皇夜游圖　擲果圖　三馬¶
圖　東坡海神圖　清曠圖　歸去來圖　惠崇汀栁¶
家鵞　李唐長夏江寺　晩霽横看　清曉卷舒　烟¶
<pb:KR3h0055_WYG_001-20a>¶
林春牧　江堤呼渡　江天暮雪　列子乘風　采薇¶
圖　賀監游湖　雪溪停棹　盧仝煎茶　李公年疎¶
林晩照　竹石呉牛(薛紹/彭跋)　諸國史相貎圖　楊補之¶
寫推蓬圖　已上書畫止是手卷大者不在此數其中¶
多佳品今散落人間者往往皆是也(雲烟過/眼錄)¶
呉赤烏元年冬十月帝游青溪見一赤龍自天而下凌¶
波而行遂命弗興圖之帝贊曰赤烏孟冬不時見龍青¶
溪深澗奮鬛來空有道則吉無道則凶匪兼雲雨靡帶¶
<pb:KR3h0055_WYG_001-20b>¶
雷風弗興畫筆未讚竒工我因披閲藴隆忡忡至宋文¶
帝時累月亢旱祈禱無應乃取弗興畫龍置于水上應¶
時畜水成霧經旬霶霈其靈異不能盡述(名畫/錄)¶
曹弗興古稱善畫人物衣紋皴皺畫家謂曹衣出水呉¶
帶當風宣和内府刻意搜訪不過兵符圖一卷余嘗見¶
于錢唐人家上有紹興題印筆意神采疑是唐末宋初¶
人所為也(畫鑒/)¶
　清河書畫舫卷一上¶
#+PROPERTY: JUAN 卷一下
<pb:KR3h0055_WYG_001-21a>¶
欽定四庫全書¶
　清河書畫舫卷一下¶
　　　　　　　　　　　　　明　張丑　撰¶
　晉¶
　　武帝¶
　　　我師帖¶
　晉武帝我師帖眞蹟宣和秘府官本今在震澤王氏¶
　筆勢雄健高古絶倫當為帝王書法之冠此無上妙¶
<pb:KR3h0055_WYG_001-21b>¶
　品也¶
武帝司馬氏諱炎字安世文帝子喜作字于草書尤工¶
落筆雄健挾英爽之氣(書史/㑹要)¶
武帝書紙糜潰而墨色如新有墨處不破吁豈臨學所¶
能欲令人棄筆研也古人得此等書臨學安得不臻妙¶
境獨寫唐人筆札意格尫弱豈有勝理其氣象有若太¶
古之人自然淳野之質張長史懷素豈能臻其藩籬耶¶
昔歸公跋趙令畤家古帖得之矣欲盡舉一奩書易一¶
<pb:KR3h0055_WYG_001-22a>¶
二帖恐未許也今日已懶開篋但磨墨終日追想一二¶
字以自慰也(寳晉英/光集)¶
鮮于伯機樞所藏晉武帝眞蹟宣和御府物有唐人跋¶
王右軍與桓温薦謝𤣥眞跡用繭紙書字輕清不類右¶
軍後有駙馬蔡瓘跋楊和王故物也牡丹錦標首儼然¶
著色畫葢宣和法錦也(並雲烟/過眼錄)¶
　　明帝¶
　　　穆天子燕瑤池圖¶
<pb:KR3h0055_WYG_001-22b>¶
　朱忠僖家畫本以穆天子燕瑤池圖為第一神品上¶
　上係明帝眞筆乃隋朝官本卽貞觀公私畫史所載¶
　也明帝畫本師王廙而沈著過之其圖止有一卷至¶
　宋武臣呉元瑜演為三卷¶
史記列士圖　息民蘭圃圖　洛神賦圖　穆天子燕¶
瑤池圖　漢武回中圖　畋游圖　瀛洲神仙圖　雜¶
人物風土圖　右八卷晉明帝畫隋朝官本(貞觀公/私畫錄)¶
晉明帝諱紹元帝長子師王廙雖畧于形色頗得神氣¶
<pb:KR3h0055_WYG_001-23a>¶
筆跡超越亦有竒觀(謝赫古/畫評)¶
明帝諱紹字道畿元帝長子有識鑒善書畫(書史/㑹要)¶
米氏畫史云鑒閲佛像故事圖以勸戒為上其次山水¶
有無窮之趣尤是烟雲霧景為佳其次竹木樹石其次¶
花草至于士女翎毛貴游戲閲不入清玩總管太中灤¶
陽趙伯昻仁舉收藏呉元瑜瑤池圖二卷一作王母冠¶
玉冠乘金車駕二龍前後女從各執旄節導引攀龍撫¶
鸞者亦二&KR0034;髻女童甚竒卷尾作大池即瑤池也一作¶
<pb:KR3h0055_WYG_001-23b>¶
穆王坐金殿據金椅而王母與一峩冠婦人鼎峙而坐¶
彼云右坐者上元夫人也畫極精緻而有院體前後政¶
和七印佑陵題宣和畫譜云三卷今止二卷(雲烟過/眼續集)¶
　　陸機¶
　　　平復帖¶
　　　　(附晉人小楷曹娥碑/鍾紹京靈飛六甲經)　(楊羲黃素黄庭經浩/呉通㣲千文  徐)¶
　　　　(道經上卷融賀知章/千文  呉  博士帖)¶
　韓存良太史家陸士衡平復帖計九行墨色有綠意¶
<pb:KR3h0055_WYG_001-24a>¶
　紙亦百雜碎其前有宋徽宗泥金標題雲閒陳仲醇¶
　謂其書極似索靖筆法始知閣帖所刻陸雲書亦後¶
　人為之陸更古也又聞王羲之破羗帖王獻之洛神¶
　十三行晉人小楷曹娥碑楊羲黄素黄庭經唐𤣥宗¶
　鶺鴒頌褚遂良千文張旭宛陵帖鍾紹京靈飛六甲¶
　經呉通微千文懷素論書帖(或云山/水帖)徐浩道經上卷¶
　賀知章千文顔眞卿自書誥呉融博士帖蘇軾自書¶
　八賦米芾草書十二帖宋高宗絹本洛神賦并有李¶
<pb:KR3h0055_WYG_001-24b>¶
　昭道臨顧愷之圖畫趙孟頫小楷道徳經全本種種¶
　眞跡在其家未及全見之¶
董逌為張潛夫書官法帖云觀書似相家觀人得其心¶
而後形色氣骨可得而知也古人大妙處不在結搆形¶
體在未有形體之先其見于書者託也若求于方直横¶
斜點注折旋盡合于古者此正法之迹爾安知其所以¶
法哉淳化中詔以秘閣所藏書入石又以翰林待詔王¶
著摹字求其書法之外各有異處殆不可得至于行筆¶
<pb:KR3h0055_WYG_001-25a>¶
利鈍結字疎密時可見之然決磔鈎剔更無前人意皆¶
著之書也其後得秘閣墨書校其字畫皆硬黄模書至¶
有墨色湮落或以重墨添暈當著奉詔時其所模搨皆¶
畧仿其大體而私以筆畫成之宜其用筆畧無古人遺¶
意不足異也觀王洽書逸少謂不減已落簡揮毫有郢¶
匠成風之勢王珉書獻之謂騎驢駸駸欲度驊驑今視¶
官帖二人書畫雅有相類處而洽更自劣弱珉書則與¶
子敬更不可辨皆硬黃譌誤少眞而模傳者遂成一體¶
<pb:KR3h0055_WYG_001-25b>¶
也今人不知其故憑石本便評定書畫至于放言立論¶
更無疑處此與觀影而論形神以為某勝某劣何以異¶
哉(廣川/書跋)¶
　賞鑒二義本自不同賞以定其高下鑒以辨其眞偽¶
　有分屬也當局者苟能于眞筆中力排草率獨取神¶
　竒此為眞賞者也又須于風塵内屏斥臨模游揚名¶
　跡此為眞鑒者也是在當局者顧名思義焉斯可矣¶
黄素黄庭經一卷是六朝人書絹完並無唐人氣格縫¶
<pb:KR3h0055_WYG_001-26a>¶
有書印字是曾入鍾紹京家黄素縝密上下是烏絲織¶
欄成其閒用朱墨界行卷末跋台仙二字有陳氏圖書¶
字印及錢氏忠孝之家印陶榖跋云山隂道士劉君以¶
羣鵞獻右軍乞書黄庭經此是也此書乃明州刺史李¶
振景福中寵任過浚郊遺光祿朱卿卿名友文即梁祖¶
之子後封博王王薨余獲于舊邸時貞明庚辰秋也晉¶
都梁苑因重背之中書舍人陶穀記是日降制以京兆¶
尹安彦威兼副都統余跋云書印字唐越國公鍾紹京¶
<pb:KR3h0055_WYG_001-26b>¶
印也晉史載為寫道徳經當舉羣鵞相贈因李白詩送¶
賀監云鏡湖流水漾清波狂客歸舟逸興多山隂道士¶
如相見應寫黄庭換白鵞世人遂以黄庭經為換鵞經¶
甚可笑也此名因開元後誤世傳黄庭經多惡札皆是¶
偽作唐人以畫贊猶為非眞則黄庭内多鍾法者猶是¶
好事者為之耳(米氏/書史)¶
　趙子昻題黄素黄庭經後此書飄飄有仙氣意其為¶
　楊許舊蹟葢人閒至寶伯幾所藏也¶
<pb:KR3h0055_WYG_001-27a>¶
琴心玉文洞元元金紐朱錦乃汝傳子孫得之可長年¶
黄素縝栗完且堅横理如髪約兩邊縱有赤道如朱絃¶
文居其間走元螘飛雲卷舒相終始大道甚夷非方使¶
無為自然有至理誰能精專換骨髓掃除俗塵不瑕穢¶
目中有神乃識眞白玉為軹環車輪裹以天上翠織成¶
仙人樓居儼長生鸞鶴翔舞猿猱輕子能保之慎勿驚¶
宮室之中夜自明上清眞人楊與許焚香清齋接神語¶
手作此書畱下土千年流傳子為主東方青龍西白虎¶
<pb:KR3h0055_WYG_001-27b>¶
廉不索兮貪勿與(元音/)¶
眞人楊曦本呉人居句容潔白美姿容該涉經史與許¶
邁穆結神明之交正行純熟不今不古能麤能細大較¶
雖祖效郄法而筆力規矩兼于二王(書史/㑹要)¶
右晉上清眞人楊羲字羲和書黄素黄庭經陶穀跋以¶
為右軍換鵞書米芾跋以為六朝人書無虞褚習氣惟¶
孟頫以為飄飄有仙意乃楊許舊迹而張雨題呉興過¶
秦論直以為學楊羲和書呉興精鑒必有所据非臆語¶
<pb:KR3h0055_WYG_001-28a>¶
也按眞誥稱楊書祖效郗法力同二王述書賦亦云方¶
圓自我結搆遺名如舟楫之不繫渾寵辱以若驚其為¶
書家所重如此顧唐時止存帶書六行今此經行楷數¶
千字神采奕然傳流有緒豈非墨池竒遘耶元時在鮮¶
于樞家余昔從館師韓宗伯借模數行兹勒以冠諸帖¶
楊在右軍後以是神仙之蹟不復係以時代耳其昌(戲/鴻)¶
(堂/帖)¶
唐越國公鍾紹京書千文筆勢圓勁在丞相恭公孫陳¶
<pb:KR3h0055_WYG_001-28b>¶
升處今為宗室令穰所購諸貴人皆題作智永余驗出¶
唐諱闕筆及以遍學寺碑對之更無少異令穰於是盡¶
翦去諸人跋余始跋之(米氏/書史)¶
鍾紹京小楷靈飛六甲經楮紙眞跡與凖提經咒在董¶
𤣥宰家呉通微千字文一卷楮紙上書專擬聖敎序乾¶
濃畢備古意溢目唐人書世不多見此眞可喜者(嚴氏/書畫)¶
(記/)¶
　呉通微小楷陰符經眞跡在史氏傳是明古故物有¶
<pb:KR3h0055_WYG_001-29a>¶
　黄庭畫像贊遺意¶
道冲而用之或不盈淵兮似萬物之宗挫其鋭解其紛¶
和其光同其塵湛兮似或存吾不知誰子象帝之先道¶
常無為而無不為侯王若能守萬物將自化化而欲作¶
吾將鎭之以無名之樸無名之樸亦將不欲不欲以静¶
天下將自正　徐浩道經上卷黄花素書在無錫華學¶
士家(戲鴻/堂帖)¶
題徐浩碑唐自歐虞後能偹八法者獨徐㑹稽與顔太¶
<pb:KR3h0055_WYG_001-29b>¶
師耳然㑹稽多肉太師多骨而此書尤姿𡡾可愛時人¶
論其書以為如怒猊抉石渴驥奔泉余以為非是(山谷/題跋)¶
董逌書徐浩題經云題經楷法最密始于樂毅論得其¶
結字妙處至形密勢疏字細畫短故當在伯仲間然方¶
而有規圓而藏矩未嘗刓角耀鋒搆成觚稜正如大匠¶
掄材斲木就器繩墨既陳潛刅其間求礱削之迹殆不¶
可見况痕瑕節目可得而求之耶季海于此可以忘情¶
筆墨矣顧法度存者世知什一豈論三四哉(廣川/書跋)¶
<pb:KR3h0055_WYG_001-30a>¶
唐官告在世為褚陸徐嶠之體殊有不俗者開元以來¶
縁明皇字體肥俗始有徐浩以合時君所好經生字亦¶
自此肥開元以前古氣無復有矣¶
唐人以徐浩比僧䖍甚失當浩大小一倫猶吏楷也僧¶
䖍蕭子雲傳鍾法與子敬無異大小各有分不一倫徐¶
浩為顔眞卿辟客書韻自張顛血脈來敎顔大字促令¶
小小字展令大非古也(並海岳/名言)¶
　　索靖¶
<pb:KR3h0055_WYG_001-30b>¶
　　　出師頌　月儀帖¶
　索靖章草出師頌一卷用黄麻紙書之上有宣和印¶
　識而朱色如新且與書譜文合故文壽承定為眞迹¶
　為之刻石行世評者至謂靖書如飄風忽舉鷙鳥乍¶
　飛又如雪嶺孤松冰河危石則其結法遒逸從可知¶
　矣或云頌文葢出蕭子雲筆元初藏霍清夫處見雲¶
　烟過眼錄宋時在錢勰房下亦見米氏書史其眞是¶
　耶否耶¶
<pb:KR3h0055_WYG_001-31a>¶
索靖字㓜安燉煌人漢張芝之姊孫也官至司空諡曰¶
莊靖經史之暇喜作字遂以章草名重一時故論者以¶
為飄風忽舉鷙鳥乍飛以狀其遒勁或以為雪嶺孤松¶
冰河危石以狀其峻險或以為精熟至極索靖不及張¶
芝妙有餘姿張芝不及索靖或以八分亞韋鍾𨽻法過¶
韋瓘其得譽有至于此宜乎書名與王羲獻相後先也¶
(書史/㑹要)¶
索靖章草月儀帖一短卷下有希世藏小印及閲古永¶
<pb:KR3h0055_WYG_001-31b>¶
興軍節度使印其詞曰山川路阻不能翻飛登彼崇丘¶
逍遙長望延佇莫及思積神疲不勝眷然之感裁復具¶
書不悉眞蹟藏鮮于伯機處¶
索征西筆短意長誠不可及長沙古帖中有急就章數¶
十字劣于此帖今人作字大概筆多而意不足(並書/系)¶
吾友何不易草體想便古人也葢其體已近古但少為¶
蔡君謨脚手爾餘無可道也(闕/)稍用意若得大年千文¶
必能頓長愛其有偏側之勢出二王外也又無索靖眞¶
<pb:KR3h0055_WYG_001-32a>¶
迹看其下筆處月儀不能佳恐他人為之只唐人爾無¶
晉人古氣草書若不入晉格趣徒成下品張顛俗子變¶
亂古法驚諸凡夫自有識者懐素少加平淡稍到天成¶
而時代壓之不能高古高閑而下但可懸之酒肆𧦬光¶
尤可憎惡也(山林/集)¶
索靖出師頌上有宣和記識考書譜良合然宋時諸公¶
極艶稱蕭子雲出師頌而秘殿不收葢是唐人臨得蕭¶
子雲頌因見閣帖内靖數行相類遂鑒定以為靖出師¶
<pb:KR3h0055_WYG_001-32b>¶
頌耳自永嘉南渡靖眞跡已鮮梁武湘東鳩集之繁貞¶
觀開元購求之篤何于兹時寥寥也(藝苑/巵言)¶
鍾太傅書自晉渡江時止傳宣示表百餘年間妙跡已¶
絶寜知今世有索靖出師頌耶此書在檇李項子京家¶
故是甲觀(戲鴻/堂帖)¶
按法帖刋誤索靖七月二十六日帖本七紙晉王平南¶
廙所寶值永嘉亂乃四疊掇衣中以渡江唐桑泉令豆¶
盧器得之其疊跡猶存云(書系/)¶
<pb:KR3h0055_WYG_001-33a>¶
　右軍褉飲序草用退筆書故字未免賊毫直出㓜安¶
　出師頌是退筆之尤者結搆竒偉可愛昔人謂能書¶
　不擇筆殆非浪説耳¶
　　謝安¶
　　　八月五日帖¶
　謝安書品前人原列羲獻之下米元章眼空百世不¶
　妄許可至以高古目之謂出二王之上宜傾囊購取¶
　及觀八月五日帖一洗書家蹊徑益知米公之言為¶
<pb:KR3h0055_WYG_001-33b>¶
　可信也　或云米跋係眞跡謝書唐人所模未知然¶
　否¶
八月五日告淵朗廓攸靖元允等何圖酷禍暴集中郎¶
奄至逝沒哀痛崩慟五情破裂不自堪忍痛當奈何當¶
復奈何汝等知慕斷絶哀咷深至兹可為心奈何奈何¶
安䟽　唐太宗題賛(今/逸)謝安書(宋太宗/神翰)　右晉太傅南¶
郡公謝安字安石書六十五字四角開元小璽御府書¶
也永存珍秘印入唐相王涯家翰林之印建中御府所¶
<pb:KR3h0055_WYG_001-34a>¶
用更兵火水土之刼者八百年歴代得以保之必有神¶
䕶元祐中見晉十三帖于太師李瑋第云購于侍中王¶
貽永家　太宗皇帝借其藏書模閣帖但取郗愔兩行¶
餘王戎陸雲晉武帝王衍及此謝帖謝萬帖共十二帖¶
皆不取模版余特愛此帖欲博以竒玩議十年不成元¶
符中歸翰長蔡公建中靖國元年二月十日以余篤好¶
見歸余年辛卯今太歲辛巳大小運丙申丙辰于辛卯¶
月辛丑日(余生辛/丑月)丙申時獲之此非天耶米芾記　家¶
<pb:KR3h0055_WYG_001-34b>¶
藏晉王謝眞跡五軸唐文皇而下名書甚衆王謝帖唐¶
梁御府物璽跋宛然每開卷使人目動神驚也因作謝¶
帖贊云　山林妙寄巖廊英舉不繇不羲自發淡古有¶
赫太帝天造翰藝末下龍跡震驚天地(有我太/宗跋也)芾(眞/跡)¶
米南宮臨謝太傅慰問帖卷後有不覷本冩四字米芾¶
印跋云米老書振迅飛鶱書家之豪也此帖中年眞迹¶
殊可翫賞呉興趙孟頫題¶
東坡與米元章云某食則脹不食則羸甚昨夜通旦不¶
<pb:KR3h0055_WYG_001-35a>¶
交睫端坐飽蚊子耳不知今夕云何度示及古文幸甚謝¶
帖未敢輕跋欲書數句了無意思正坐老謬耳眠食皆¶
未佳無緣遂東當續拜簡(東坡/手柬)¶
唐太宗購晉人書自二王而下僅千軸蘭亭文以玉匣¶
葬昭陵世無復見餘皆在秘府至武后時為張易之兄¶
弟所竊換遂流落人間多在王涯張延賞家涯敗時為¶
軍人所刼奪取金玉軸而棄其書余嘗于李都尉瑋處¶
見晉人數帖皆有小印涯字意其為王氏物也有謝尚¶
<pb:KR3h0055_WYG_001-35b>¶
謝鯤王衍等皆竒而夷甫獨超然若羣鶴聳翅欲飛而¶
未起也(東坡/題跋)¶
跋法帖　王侍中學鍾繇絶近眞行皆妙如此書乃可¶
臨學謝太傅墨跡聞駙馬都尉李公炤有之不作姿𡡾¶
態度恨不見耳若但如此卷中帖去右軍父子間可著¶
數人(山谷/題跋)¶
余閲書白首無魏遺墨故㫁自西晉晉賢十三帖檢校¶
太師李瑋于侍中王貽永家購得第一帖張華眞楷鍾¶
<pb:KR3h0055_WYG_001-36a>¶
法次王濬次王戎次陸機次郗鑒次陸統表晉元帝批¶
荅次謝安次王衍次右軍次謝萬兩帖次王珣次臣詹¶
晉武帝批荅次謝方回次郗愔次謝尚内謝安帖有開¶
元印縫兩小璽建中翰林印安及萬帖有王涯永存珍¶
秘印大卷前有梁秀收閲古書印後有殷浩印殷浩以¶
丹梁秀以赭是唐末賞鑒之家其間有太平公主胡書¶
印王溥之印自五代相家寶藏侍中國壻丞相子也(米/氏)¶
(書/史)¶
<pb:KR3h0055_WYG_001-36b>¶
　陸珫字士瑤晉史譌為陸玩至米芾又譌為陸統孰¶
　謂偏𠊓㸃畫之誤僅為細故歟¶
太宗皇帝文徳化成情無他好畱意翰墨潤色太平淳¶
化中嘗借王氏所收書集入閣帖十卷内郗愔兩行二¶
十四日帖乃此卷中者仍于謝安帖尾御書親跋三字¶
以還王氏其帖在李瑋家余同王渙之飲于李氏園池¶
閲書畫竟日末出此帖棗木大軸古青藻花錦作褾破¶
爛無存模晉帖上反安冠簪様古玉軸余尋裂擲棗軸¶
<pb:KR3h0055_WYG_001-37a>¶
池中拆玉軸王渙之加糊共裝焉一坐大笑要余題跋¶
乃題曰李氏法書第一亦天下法書第一也¶
薛書來云購得錢氏王帖余荅以李公炤家二王以前¶
帖宜傾囊購取寄詩云歐怪禇妍不自持猶能半蹈古¶
人規公權醜怪惡札祖從兹古法蕩無遺張顛與柳頗¶
同罪鼓吹俗子起亂離懐素獦獠小解事僅趨平淡如¶
盲醫可憐智永研空臼去本一步呈千嗤已矣此生為¶
此困有口能談手不隨誰云心存乃筆到天工自是秘¶
<pb:KR3h0055_WYG_001-37b>¶
精微二王之前有高古有志欲購亡高貲殷勤分語薛¶
紹彭散金購取重跋題薛和云草聖神蹤手自持心&KR0343;¶
模範識前規惜哉法書垂世久妙帖堂堂或見遺寶章¶
大軸首尾具破古欺世完使離當時鑒目獨子著有如¶
痼病工難醫至今所收上卷五流傳未免識者嗤世間¶
無論有晉魏幾人解得眞唐隨文皇鑒定號得士河南¶
精識能窮微即今未必無禇獠寜馨動欲千金貲古囊¶
織褾可復得白玉為躞黄金題葢為子弟索重價難購¶
<pb:KR3h0055_WYG_001-38a>¶
也(並米氏/書史)¶
　　顧愷之¶
　　　衞索像　清夜游西園圖　初平牧羊圖¶
　　　　(附晉人畫張茂先女史箴圖捕宗少文秋山/圖  王洽潑墨山水  唐人  魚圖  顧閎)¶
　　　　(中韓熈載夜宴圖張趙令攘江鄉雪意圖/趙伯驌桃源圖    擇端清明上河圖)¶
　傳聞嚴氏藏顧愷之清夜游西園圖竒古無俗韻又¶
　晉人畫張茂先女史箴圖陶𢎞景山居圖宗少文秋¶
　山圖展子䖍春游圖呉道元水月觀音變相閻立本¶
<pb:KR3h0055_WYG_001-38b>¶
　職貢圖王維輞川圖李思訓海天落照圖王洽潑墨¶
　山水唐人捕魚圖荆浩古松圖顧閎中韓熈載夜宴¶
　圖李成寒林平野圖張擇端清明上河圖燕肅牛頭¶
　山望圖李公麟便橋受降圖米芾浄名齋圖趙令穰¶
　江鄉雪意圖趙伯驌桃源圖馬和之唐風十二篇圖¶
　趙子昻重江疊嶂圖黄公望萬壑秋聲圖王蒙聴雨¶
　樓圖倪元鎭黄鶴山居圖皆眞跡妙絶未之目也今¶
　大半歸韓太史家矣¶
<pb:KR3h0055_WYG_001-39a>¶
東坡題顧愷之畫黄初平牧羊圖贊　先生養生如牧¶
羊放之無何有之鄉止者自止行者行先生超然坐其¶
旁挾策讀書羊不亡化而為石起復僵流涎磨牙笑虎¶
狼先生指呼羊服箱號稱雨工行四方莫隨上林芒屩¶
郎齅門䑛地尋鹽湯(東坡/全集)¶
董逌書顧愷之畫牧羊圖云牧羊圖本曾魯公子紆以¶
罪沒入秘閣畫羊皆作異狀如墳墓間蹲羊伏獸牧者¶
乃羽服道士初未有賞者以是不入校錄明年少監羅¶
<pb:KR3h0055_WYG_001-39b>¶
畤始令工者就裝軸列畫錄中同舍方㑹畀工圖之既¶
成三月有詔取入留禁中或疑其名余曰此金華牧羊¶
兒也昔初平牧羊道士見之將入石室四十餘年其兄¶
索得問羊何在曰山東兄往視之但見白石平乃往言¶
咄咄羊起于是白石皆起成羊衆曰然請書之(廣川/畫跋)¶
余家顧浄名天女長二尺五應名畫記所述小身維摩¶
之數唐鏤牙軸紫錦裝褾李公麟見之賞愛不已親琢¶
白玉牌鼎名古篆虎頭金粟字皆蹍雲鶴以結緣也(米/氏)¶
<pb:KR3h0055_WYG_001-40a>¶
(畫/史)¶
劉瑗收碧牋王帖上有勾徳元圖書記保合太和印及¶
題顯徳歲常愛吾家顧愷之浄名天女欲以畫易吾荅¶
以若有子敬帖便可易伯玉荅曰此猶披沙揀金此語¶
甚妙¶
余白首收晉帖止得謝安一帖開元建中御府物曾入¶
王涯家右軍三帖貞觀御府物子敬一帖有褚遂良題¶
印又有丞相王鐸家印記及顧愷之畫浄名天女戴逵¶
<pb:KR3h0055_WYG_001-40b>¶
觀音遂以所居命為寶晉齋也(並米氏/書史)¶
清夜游西園圖者顧長康所畫有梁朝諸王跋尾詞云¶
圖上若干人並食天廚唐貞觀中褚河南裝禙題處具¶
在其圖本張惟素物傳至相國張宏靖家宏靖元和中¶
忽奉詔取之是時並鍾元常書道徳經一部同進入内¶
後中貴崔潭峻自禁中將出復落人間有張惟素子周¶
封涇川從事秩滿居京一日有人將此求售周封驚異¶
之遽以絹數匹易經年忽聞欵門甚急問之見數人同¶
<pb:KR3h0055_WYG_001-41a>¶
稱仇中尉願以三百素易公清夜游西園圖周封憚其¶
迫脅遽以圖授之翊日果齎絹至後方知其偽乃是一¶
豪士求江淮大鹽院時王淮判鹽鐵酷好書畫謂此人¶
曰為余訪得清夜游西園圖當遂公所請因為計取之¶
耳及王家事起後流落一粉鋪家未幾為郭承嘏侍郎¶
閽者以錢三百市之以獻郭公郭公卒又流傳至令狐¶
相國家一日宣宗問相國有何名畫相國具以圖對即時¶
復進入内(圖畫見/聞誌)¶
<pb:KR3h0055_WYG_001-41b>¶
董逌書清夜游西園圖云王逸少蘭亭世稱筆墨詣絶¶
唐諸子翻搨其書至衆逮今蘭亭眞本不見傳于世者¶
皆臨摹之遺也然世猶以此書至矣豈典刑未冺蹈規¶
循矩可以移奪之故自有佳致哉觀鄭彦莊所得西園¶
圖此殆善于摹搨為工者不知其取自何年而粉丹皆¶
盡惟㣲墨僅可見筆墨竒古擺脱俗韻其在人物態度¶
猶是當時風流氣習可以想見顧後世畫工筆力不能¶
到也顧長康初以曹子建詩為此圖在梁朝入錄為第¶
<pb:KR3h0055_WYG_001-42a>¶
一逮唐禇河南得之後入張惟素家至𢎞靖進入其後¶
崔潭竊出張周封得之又為王庶人所藏涯亡此畫入¶
民居郭承嘏以重金購得之而令狐楚復得以進唐末¶
兵亂遂失所在非賴摹傳將遂冺滅無見也(廣川/畫跋)¶
晉顧愷之書女史箴眞跡　班姬有辭割歡同輦夫豈¶
不懐防微慮遠道罔隆而不殺物無盛而不衰日中則¶
昃月滿則微崇猶塵積替若駭機人咸脩其容莫知飾¶
其性性之弗飾或愆禮正斧之藻之克念作聖出其言¶
<pb:KR3h0055_WYG_001-42b>¶
善千里應之苟違斯義同衾以疑夫出言如微榮辱由兹¶
勿謂𤣥漠靈鑒無象勿謂幽昧神聴無響無矜爾榮天¶
道惡盈無恃爾貴隆隆者墜鑒于小星戒彼攸遂比心¶
螽斯則繁爾類歡不可以凟寵不可以專專實生慢愛¶
極則遷致盈必損理有固然美者自美翻以取尤冶容¶
求好君子所仇結恩而絶實此之由故曰翼翼矜矜福¶
所以興静恭自思榮顯可期女史司箴敢告庶姬顧愷¶
之畫　虎頭與桓靈寶論書夜分不寐此女史箴風神¶
<pb:KR3h0055_WYG_001-43a>¶
俊朗欲與感甄賦抗衡自余始為拈出千載快事也其¶
昌(眞蹟/)¶
女史箴横卷在劉有方家已上筆彩生動髭髪秀潤太¶
宗實錄載購得顧筆一卷今士人家收得唐摹顧筆列¶
女圖至刻板作扇皆是三寸餘人物與劉氏女史箴一¶
同(米氏/畫史)¶
王洽(或云/名黙)畫師項容風顛酒狂能以頭髻濡墨作畫亦¶
一竒也洽蚤年授筆法于鄭䖍落筆便有竒趣後以筆¶
<pb:KR3h0055_WYG_001-43b>¶
法授顧况頗為雄壯貞元末洽卒于潤州舉柩若空時¶
人皆云化去矣(名畫/記)¶
　王洽潑墨成圖掃盡俗工刻畫陋習足稱米高鼻祖¶
　惜其畫本罕存幾為烏有先生良可太息¶
　錫山華氏藏唐人捕魚圖一卷運筆古雅無名人畫¶
　更佳好事者謂為王維極謬維畫原係单行小直幅¶
　元時在司進家見之雲烟過眼錄有宣和明昌御題¶
　璽記也(同上/)¶
<pb:KR3h0055_WYG_001-44a>¶
宗室令穰大年作小軸清麗雪景類世所收王維汀渚¶
水鳥有江湖意(米氏/畫史)¶
光州防禦使令穰字大年雅有美才高行讀書能文少¶
年因誦杜甫詩見唐人畢宏韋偃志求其跡師而寫之¶
不歲月間便能逼眞時賢稱歎以謂貴人天質自異意¶
所專習度越流俗也其所作多小軸甚清麗雪景類世¶
所收王維筆汀渚水鳥有江湖意又學東坡作小山叢¶
竹思致甚佳但覺筆意柔嫩實年少好竒耳若稍加豪¶
<pb:KR3h0055_WYG_001-44b>¶
壯及有餘味當不在小李將軍下也每就一圖必出新¶
意人或戲之曰此必朝陵一番回矣葢譏其不能遠適¶
所見止京洛間不出五百里内故也大年既得名誅求¶
其蹟無少暇時擲筆大嘅然曰藝之役人如此然業已¶
得名無可奈何山谷嘗詠其蘆鴈云揮毫不作小池塘¶
蘆荻江邨鴈落行雖有珠簾巢翡翠不忘烟雨罩鴛鴦¶
然初跋其畫謂更屏聲色裘馬使胷中有數百卷書當¶
不愧文與可葢見其少作耳自今觀之其亦有宋之江¶
<pb:KR3h0055_WYG_001-45a>¶
都王滕王邪(畫繼/)¶
趙子昻題王子慶所藏大年墨鴈　鴻鴈栖栖遵渚黃¶
蘆索索鳴秋羨殺承平公子筆端萬里滄洲(松雪/齋集)¶
趙令穰字大年宗室也游心經史戲弄翰墨尤工草書¶
嘗作小字如聚黍米如聚鍼鐵筆遒而足法觀之使人¶
目力茫然眞可喜也(書史/㑹要)¶
　趙大年平遠寫湖天淼茫之景極不俗然不奈多皴¶
　雖云學王維而維畫正有細皴者乃于重山疊嶂有¶
<pb:KR3h0055_WYG_001-45b>¶
　之趙未能盡其法也¶
大年兒戲所謂書窻涴壁不能嗔者也今其得意遂與¶
小李將軍争衡耶(山谷/題跋)¶
呉寛為李賓之題趙大年雪景　故縑斷裂如刻鏤上¶
有雪圖世希有墨痕隱隱題名存熟視始知元祐手疊¶
嶂崇巒失翠微高原淡淡留斜暉歲云暮矣北風急樵¶
舍漁莊俱掩扉踈林寂歴寒鴉返意中不覺西涯遠海¶
子橋西桞巷深歇馬何時步魚堰(家藏/集)¶
<pb:KR3h0055_WYG_001-46a>¶
趙大年江鄉雪霽圖　我昔江鄉遊水際放懐頗為鱸¶
魚鱠征鞍自笑擁重裘沍凍于時天地閉太空冥冥久¶
隂晦長風蕭蕭雲著地樹枯葉落空槎牙敗葦黄蘆色¶
憔悴蘭橈布帆在何許但見寒鴉騰陣勢寒鴻飛起稻¶
粱謀鷗鷺羣鳧猶水戲江上豪家百不憂已備金帳羊¶
羔醉安知不有戴安道應擬幽人乘興至浙江畫史奪¶
天工一幅生綃生巧思開圖宛似昔遊時知是江鄉描¶
雪意　蜀人虞輔　密林蔽日青蒙茸兩岸都歸烟霧¶
<pb:KR3h0055_WYG_001-46b>¶
中分明罨畫溪頭景只少垂綸一釣翁釣翁莫放扁舟¶
至沙上鴛鴦方好睡落盡桃花不出溪夜來細雨春流¶
膩呉寛(真蹟/)¶
趙伯驌桃源圖一後有高宗書淵明詩文眞蹟上上按¶
伯驌乃伯駒之兄高宗時嘗奉詔寫天慶觀様命呉中¶
依様造之今元妙觀是也其畫世不多見此圖舊藏宜¶
興呉氏嘗請仇實甫摹之與眞無異其家酬以五十金¶
由是人間遂多傳本然精工不逮仇作矣(嚴氏書/畫記)¶
<pb:KR3h0055_WYG_001-47a>¶
　張擇端清明上河圖舊藏宜興徐文靖公家後歸西¶
　涯李氏李歸陳湖陸氏陸氏子負官緡質于崑山顧¶
　氏有人以一千二百緡購送嚴分宜然所畫皆舟車¶
　城郭橋梁市㕓之景亦宋之尋常品無高古氣也¶
　相傳張擇端清明上河圖卷原係白描之筆至世宗¶
　時命畫院能手始設色焉恐好竒之談非確語也¶
張正道清明上河圖　翰林張擇端字正道東武人也¶
㓜讀書遊學于京師後習繪事本工其界畫尤嗜于舟¶
<pb:KR3h0055_WYG_001-47b>¶
車市橋郭徑别成家數也按向氏評論圖畫記云西湖¶
争標圖清明上河圖選入神品藏者宜寶之大定丙午¶
清明後一日燕山張著跋　右故宋翰林張擇端所畫¶
清明上河圖一卷金大定間燕山張著跋云向氏圖畫¶
記所謂選入神品者是也我元之至正辛卯凖寓薊日¶
久稍訪求古今名筆以新耳目㑹有以兹圖見喻者且¶
云圖初留祕府後為官匠裝池者以似本易去而售于¶
貴官某氏某後守眞定主藏者復私之以鬻于武林陳¶
<pb:KR3h0055_WYG_001-48a>¶
某陳得之且數年坐他事稍窘急又聞守且歸恐遂速¶
禍怨思欲密付諸賢士君子凖聞語即傾橐購之葢平¶
生癖好在是也卷前有徽廟標題後有亡金諸老詩若¶
干首私印之雜識于詩後者若干枚其位置若城郭市¶
橋屋廬之遠近高下草樹馬牛驢駝之大小出沒以及¶
居者行者舟車之往還先後皆曲盡其意態而莫可數¶
計葢汴京盛時偉觀也汴自朱梁來消耗極矣至宋列¶
聖休養百年始獲臻此甚盛其君相之勤勞廬井之豐¶
<pb:KR3h0055_WYG_001-48b>¶
庶俗尚之茂美皆可按圖想其萬一吾知畫者之意葢¶
將以觀當時而夸後代也不然則厄于時而思殫其技¶
以傑然自異于衆史也何其精能之至而毫髪無遺恨¶
歟此豈一朝一夕所能就者其用心亦良苦矣無何京¶
攸父子以權奸柄國使萬姓愁痛强虜桀驁而汴之受¶
禍有不忍言者意是圖脱稿曾幾何時而向之承平故¶
態已索然荒烟野草之不勝其感矣當是時城外内之¶
金帛珍玩恨殆盡而是圖獨淪落動合踰二百年而未¶
<pb:KR3h0055_WYG_001-49a>¶
甚弊壊豈有數耶自時厥後其地遂終不覩漢官而困¶
于戰争且日甚雖欲求卷中所圖彷彿又安可得矣嗚¶
呼都邑廢興雖係運數而人謀弗臧葢各有自天津聞¶
鵑之歎崇宣秉政之虐謂非基于熙寜大臣之謬誤可¶
乎其所以致汴之陸沈而不可復振者亦必有任其責¶
者矣今天下一家前代故都咸沐聖化其生聚浩穰宜¶
不减昔惜吾未得一一躬造其地以覽觀其盛故于是¶
卷既嘉其筆墨之工而又因以識予之感慨云至正壬¶
<pb:KR3h0055_WYG_001-49b>¶
辰九月望日西昌玉華素士楊凖跋(鐵網珊瑚書予藏/南唐御府  評有)¶
(北燕張氏印章觀其跋清明圖/始知著乃金人也  凖字公平)¶
題清明上河圖　是圖藏閣老長沙公家公以穆遊門¶
下且頗知書畫每暇日輒出所藏命穆品評予觀其位¶
置若城郭市橋屋廬之遠近高下草樹馬牛驢駝之大¶
小出没以及居者行者舟車之往還先後皆曲盡意態¶
毫髪無遺葢汴京盛時偉觀可按圖而得非一朝一夕¶
之所能者其用心亦良苦矣圖有金大定丙午燕山張¶
<pb:KR3h0055_WYG_001-50a>¶
著跋云翰林張擇端字正道東武人也㓜遊學京師留¶
意繪事工于界畫自成一家圖畫記言擇端有西湖争¶
標圖與此並入神品至正壬辰西昌楊凖跋則謂前有¶
徽廟標題後有亡金諸老詩及私印若干今皆不存長¶
沙公自為詩細書其後云(南濠/文跋)¶
　補遺¶
　　鍾繇¶
鍾太傅篆書孔廟鼎銘　弌命而僂再命而傴参命而¶
<pb:KR3h0055_WYG_001-50b>¶
頫循牆而走亦莫予敢侮饘于是鬻于是以糊予口¶
庚子五月十九日鍾繇摹(已上十字/八分書)¶
　右銘為韓氏藏本今歸誕嘉姪處後有唐太宗跋係¶
　後人補亡宋徽宗以下四帝題眞蹟也¶
　　曹弗興¶
　曹弗興兵符圖高頭行卷有梁太清隋大業唐貞觀¶
　三朝御題絹本大著色其曹弗興小字題名積成墨¶
　地白字亦一竒也畫鑒疑為臨本過矣豈别卷邪又¶
<pb:KR3h0055_WYG_001-51a>¶
　晉人小楷曹娥碑眞蹟絹素完好墨色盡斂而鋒頴¶
　可喜當是墨池神品予細按之自晩唐以前題跋悉¶
　如石刻止思陵子昻識尾刻本所未見耳或亦疑為¶
　思陵模本恐非&KR0192;語二物並在韓太史家眞雙璧也¶
　朝延又云六朝蕭確草書帖陶𢎞景黄庭外景經眞¶
　跡筆法妙絶姿態横生惜今屬之他姓矣¶
　韓氏藏曹弗興桃源圖前有天監年標題中有韓昌¶
　黎歌行一篇後有宣和御筆題識印記雖舊物而不¶
<pb:KR3h0055_WYG_001-51b>¶
　眞按桃源事始于陶靖節一記弗興焉得預為圖之¶
　不識丁人杜撰可笑是日又見李白詩帖小幀其字¶
　粗可覽觀薰紙殊敗人意四邊徽廟思陵許有壬等¶
　題跋皆偽跡顯然不知韓太史家以何因緣收此瓦¶
　礫雜之夜光連城間也愛忘其醜良可太息¶
　　陸機¶
晉陸機平復帖手跡　𤣥宰書　晉陸機平復帖(泥/金)¶
平原内史呉郡陸機士衡書(墨/)　右平原眞跡有徽宗¶
<pb:KR3h0055_WYG_001-52a>¶
標字及宣政小璽葢右軍以前元常以後唯存此數行¶
為希代寶予所題籖在辛邜春時為庶吉士韓宗伯方¶
為館師故時時得觀名蹟品第甲乙以此為最惜世無¶
善摹者予刻戲鴻堂帖不復能収之耳　甲辰嘉平月朔¶
董其昌題　晉陸士衡平復帖章草竒古呉興陳繹曾¶
獲覽¶
　李本寜集中荅范生一詩細述士衡平復帖顛末甚¶
　詳其為雅士推重若此¶
<pb:KR3h0055_WYG_001-52b>¶
李維楨荅范生　范生詩畫皆妙手落魄呉門行寡偶¶
杖頭不辦百文錢典衣取醉金陵酒金陵朝貴五雲居¶
轉日迴天力有餘游客但擕蒯緱劍一歌得魚再得車¶
咄爾范生何骯髒貴人不肯通名狀天地豈私貧爾哉¶
爾筆原非食肉相昨朝同爾過韓郎陸機墨蹟錦装潢¶
草草八行半漶滅尚道千金非所屑顧謂范生休自輕¶
古人生無一日歡死有萬世名爾詩爾畫知名如士衡¶
來生受者即今生(李本/寜集)¶
<pb:KR3h0055_WYG_001-53a>¶
　董𤣥宰云吾松書自陸機陸雲創于右軍之前以後¶
　遂不復繼響當為晉初開山第一祖誠然誠然¶
陸機平復帖作于晉武帝初年前王右軍蘭亭燕集叙¶
大約百有餘歲今世張鍾書法都非兩賢眞蹟則此帖¶
當屬最古也(宣和/書譜)¶
　平復帖最竒古與索㓜安出師頌齊名惜剝蝕太甚¶
　不入俗子眼然筆法圓渾正如太羮𤣥酒斷非中古¶
　人所能下手昔賢稱羲獻為變體書良是或云平復¶
<pb:KR3h0055_WYG_001-53b>¶
　乃張芝書豈此紙出蔡倫手邪¶
呉門韓宗伯存良有陸士衡小柬墨色有綠意紙亦百¶
雜碎矣其書乃得索靖筆始知閣帖所刻陸雲書亦後¶
人為之陸更古也(妮古/錄)¶
　¶
　¶
　¶
　清河書畫舫卷一下¶
