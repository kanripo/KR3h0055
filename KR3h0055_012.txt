# -*- mode: mandoku-view; -*-
#+TITLE: 清河書畫舫
#+DATE: 2015-08-24 23:15:37.554794
#+PROPERTY: ID KR3h0055
#+PROPERTY: BASEEDITION WYG    
#+PROPERTY: JUAN 卷十二上
<pb:KR3h0055_WYG_012-1a>¶
欽定四庫全書¶
　清河書畫舫卷十二上¶
　　　　　　　　　　　　　明　張丑　撰¶
　明¶
　　劉珏¶
　　　夏雲欲雨圖　葑溪草堂圖(附杜東原/友松圖)¶
　黄淳父藏劉廷美僉憲夏雲欲雨圖上有沈啟南徴¶
　君題詠足稱真蹟逸品上上葢雲山月嶠曉烟暮靄¶
<pb:KR3h0055_WYG_012-1b>¶
　雨弄晴晴欲雨古今畫流所難非若晴巒雪嶺瀟灑¶
　風林淋漓雨榭猶可縱筆而成者也今廷美之為此¶
　圖也不特上掩仲珪足可比肩北苑且啟南長謌言¶
　言金玉字字珠璣真是詩中畫畫中詩較之家藏放¶
　鶴圖相去何啻倍蓰耶¶
　近聞完菴後人世傳公畫小洞庭袖卷清逸動人名¶
　公題詠極多未及見云¶
劉西臺臨梅道人夏雲欲雨圖　完菴再世梅花菴官¶
<pb:KR3h0055_WYG_012-2a>¶
亷特于山水貪記搨此圖梅妙品奉常寶蓄金惟南假¶
歸洞庭小石室終日黙對心如憨心開手應遂捉筆水¶
墨用事空青藍天光慘澹雲鬱勃山影明滅雨意含重¶
巒㳫巘擁濕潤逺岫細瑣多杉枏飛淙迸壑勢莫抝梁¶
圯跨怒森猶監人家雜住映深塢林蹊互接迷隂嵐梅¶
菴如在當嘆息逼人咄咄夫何慚有如明月映秋水水¶
月渾合光相涵此圖傳世人共保未特珍重宜子男我¶
因題句感夙昔物是人非懷莫堪右原本為夏雲欲雨¶
<pb:KR3h0055_WYG_012-2b>¶
圖實出梅花道人之筆夙蓄夏太常所劉完菴僉憲假¶
臨幾月始就緒當時示予為之嘆賞奪真僉憲公亦自¶
珍愛僉憲既觀化其孫傳知先生所惜益加敬焉因索¶
予疏其所自云𢎞治乙丑三月修禊日沈周題(真跡/)¶
　近見孟端小幅極精題云前山後山蒼翠深大樹小¶
　樹寒蕭森不知何處打魚者日暮泊船溪水隂好事¶
　者規為完菴劉珏之作雅士亦有信之者鑒定之難¶
　如此¶
<pb:KR3h0055_WYG_012-3a>¶
　劉僉憲畫本當以韓氏葑溪草堂十景為第一(原係/知菴)¶
　(故物徐天全而下賦詠/者十餘人文徴仲冇跋)絶細而饒氣韻筆意在元人¶
　之上葢出董北苑也(畫以虚和蕭散為上故鑒家極/尚綿裏針法而筋骨怒張者弗)¶
　(取/也)¶
　廷美秋山水閣一軸在予家按題為東禪寺福公作¶
　詩文書畫皆精足稱四美具也又見廷美夜景小幀¶
　筆法尤精題云中秋對月思親圖成化戊子彭城劉¶
　珏畫相傳寫贈沈啟南者今在顧氏二畫堪為伯仲¶
<pb:KR3h0055_WYG_012-3b>¶
　(皇明書畫如林紀之則不可/勝紀余采其冠絶者著于篇)¶
題劉完菴山水青李來禽寫未閒又將墨法畫溪山疎¶
雲古木蒼蒼筆猶出龍跳虎卧閒(石田/詩集)¶
　劉珏廷美以書畫顯天順間同時杜瓊徐有貞馬愈¶
　沈貞吉恒吉祝允明王寵並能寫山近世莫及瓊字¶
　用嘉博雅清修人倫師表其畫本世頗有之源出沈¶
　遇而麗遒過人品在徐賁陳惟允之下其丹崖碧嶂¶
　圖絶勝有貞字元玉以復辟勲封武功伯山水清勁¶
<pb:KR3h0055_WYG_012-4a>¶
　不凡馬愈字抑之亦第進士書法清勁畫登逸品貞¶
　吉乃啟南世父畫師董源可亞劉廷美其弟恒吉為¶
　張浩彥廣之壻所謂同齋先生者也畫更虚和瀟洒¶
　不在宋元諸賢下苐其遺跡絶少故不為世所知余¶
　僅見其勝感八景一冊描寫入妙宜乎百谷徵士之¶
　嘆服也　吾吳士氣畫本啟南之後祝希哲嘗臨小¶
　米雲山卷本身上有自跋極可玩又王履吉蚤嵗頗¶
　弄筆作水墨山林亦妙品也¶
<pb:KR3h0055_WYG_012-4b>¶
　又按劉公完菴集中題月舟上人所藏沈絸菴同齋¶
　父子詩畫云爐烟僧舍坐遲遲共羨詩翁出語奇方¶
　外有山棲惠遠人間無處覔鍾期千金舊紙丹青在¶
　一片閑情父子知為問能言遼海鶴歸來城郭定何¶
　如詳味此詩可見啟南畫品入神淵源葢有自也¶
　傳聞絸菴之父曰蘭坡者尤能鑒賞書畫游心藝苑¶
　王蒙叔明嘗寫新圖贈之又石田書畫之所從出也¶
　(徐賁蜀山圖林泉/髙逸圖在湯氏)¶
<pb:KR3h0055_WYG_012-5a>¶
杜東原友松圖　虬髯燕頷總堪憐嵗久交情似漆堅¶
都尉不驕能刮目大夫雖老是忘年笑迎髙葢疎簾外¶
坐挹清風短榻前昨夜分明來入夢公侯自此有超遷¶
　劉珏　聊把畫圖為苑囿更將吟韻當笙歌就隂息¶
影甘終老曝日餘誠空自多　予嘉靖戊戌進士庚子¶
授處郡節推踰四載以急缺被召召檄既至當途者憾¶
予不能曲為承順故尼其行凡六閲月始得離任考選¶
愆期類補刑屬既而以便養陳情改南兵歴職方武庫¶
<pb:KR3h0055_WYG_012-5b>¶
車駕三署年資積累甲寅拜九江之命則科第十有七¶
年矣守郡六載入覲者再事竣類轉福建憲副嵗在己¶
未科第凡二十有二年矣初補清軍協堂缺未蒞任旋¶
改福州兵備舊福寧一道兼制福興泉三郡氣勢聨絡¶
既三分鼎峙肝膽楚越矣二道離省稍遠猶得各自專¶
制惟福州分道建治省城兵將俱軍門統之號曰標下¶
軍門遣將發兵道惟授成擁虚而已雖時或建白亦謾¶
不加省且目為紛紛多事平居不得一有所為有事則¶
<pb:KR3h0055_WYG_012-6a>¶
出兵將俱非素統未免倉皇失措又日與倭冦對壘從¶
事踰年而敕寢閣不下責重而權輕將驕而兵惰城社¶
憑依事多掣肘坐是力自䇿不前指使論列才非軍旅¶
難任保障銓曹題覆素履雖慎振作未聞俱宜調簡是¶
皆有曲全之意也有司欽遵明旨親知每為勸駕予謝¶
之曰燭之武云臣之少也尚不如人予今老矣無能為¶
也六載以來百念俱灰日惟就隂息影待盡餘生而已¶
又拙于治生拮据湫隘居無隙地可以舒眺偶展小景¶
<pb:KR3h0055_WYG_012-6b>¶
臺榭參差山林掩暎恍然置身其間而與二三野老相¶
遇自笑真成畫餅矣竊自念兄弟頡頏科第叨冒臺省¶
無補清明之治而今老于菟裘嵗時惟北望嵩祝而芹¶
曝莫獻已矣已矣聞昔愚公懲太行王屋之塞欲徙之¶
渤海之尾荷畚運土石寒暑易節一返年且九十矣或¶
謂之曰汝以殘年餘力曽不能毁山之一毛其如土石¶
何愚公曰吾之後有子子又生孫子而又子孫而又孫¶
子子孫孫無窮匱也予老矣已矣已矣庶幾子子孫孫¶
<pb:KR3h0055_WYG_012-7a>¶
如愚公之言哉嘉靖乙丑三月上巳安里散人題跋¶
此吾吳先達杜東原先生之筆也先生名瓊字用嘉有¶
隠操善畫詩與文皆稱能在景泰天順間傳斯文之脉¶
至于今而始大其行誼不苟尤為人所重故當時得其¶
片楮隻字經其標識家有筆蹟必良士善門也豈特直¶
以藝名哉今觀此卷拙逸相半意趣超絶有非凡俗可¶
儷玉芝兄得而襲藏之葢有為也若今紈綺輩隨時髙¶
下因輒少之孰知其源流之自乎間委作跋乃為表之¶
<pb:KR3h0055_WYG_012-7b>¶
同時有劉秋官名珏沈徵君名貞吉恒吉馬清癡名愈¶
陳醒庵名寛皆善畫名品相同而有陳季昭名暹者則¶
不及諸公　隆慶己巳仲秋五日五峰山人文伯仁書¶
　東原先生為其姊丈魏友松寫號圖當有詩不知何¶
縁脱落尚賴劉完菴長句具存足稱藝林雙璧也嘉靖¶
乙丑幸為大父約之府君所購跋其後以自况大父没¶
而此卷軼去隆慶己巳歸之玉芝生伏讀文五峰題識¶
雖能闡發爾時諸名家畫品惜乎失叙圖贈友松一節¶
<pb:KR3h0055_WYG_012-8a>¶
猶是未闚前人用意之妙故為補書于末時萬厯己酉¶
嵗十月晦日寓吳門慶雲里張丑獲于常賣舖中篝燈¶
録藏以志之(真跡/)¶
　　沈周¶
　　　仙山樓閣圖(一名天/繪樓圖)　荷香亭圖　春山欲雨¶
　　　圖　贈吳文定公行長卷　西園八詠冊　傚¶
　　　十六名家山水巨冊　洞庭秋霽大幅　東庄¶
　　　圖　大設色秋山閑適圖長卷(原名春/草堂圖)¶
<pb:KR3h0055_WYG_012-8b>¶
　　　　(附山文徵明山靜日長圖小江山清霽圖傳/關  積雪圖  層樓圖    楷古本水滸)¶
　　　　(全/部)¶
　石田少時畫本不過盈尺小景至四十外始拓為巨¶
　幅粗株大葉草草而成欈李項氏藏翁荷香亭卷樹¶
　石屋宇最為精細秀潤乃是早嵗之筆然遠不及蔡¶
　氏仙山樓閣卷也葢仙山乃翁盛年所作據自跋云¶
　此卷留心二年始就緒其間千山萬樹寸屋分人各¶
　有生態比荷香亭卷尤覺細潤而筆力又極蒼古足¶
<pb:KR3h0055_WYG_012-9a>¶
　稱集大成手求之唐宋名卷目中罕儔真可雄視一¶
　世¶
仙山樓閣圖　天繪樓　吳奕篆山水之作本畫而有¶
之其來尚矣山水無有定形隨筆之及而已耳然亦在¶
人運致也余作畫特游戲此卷留心二年始就緒觀者¶
自能知其工拙　沈周　成化己亥秋啟南客游洞庭¶
乃不鄙而主我相叙懽甚比歸寫仙山樓閣卷見寄展¶
玩之筆法精妙墨暈神奇可使前無古後無今真啟南¶
<pb:KR3h0055_WYG_012-9b>¶
平生第一傑作也子孫其善藏之吾家樓居藉此可垂¶
不朽矣蔡蒙時中父識　江南之奇縹緲峰蔡子落落¶
居其中明蟾滉漾白玉汞初日錯落金芙蓉一樓領畧¶
足人傑萬象描摹由化工當年摩詰在何許短句拙訥¶
輸神功　鄉貢進士祝允明　秋登縹緲峰宿蔡氏天¶
繪樓獲觀石田畫卷因題　洞庭吞萬頃縹緲宅羣仙¶
漫叟身全散凭虚喜欲顛解衣坐盤礴攜手互攀縁晚¶
霽千林白秋晴萬壑鮮烟霞謝公屐虹月米家船步步¶
<pb:KR3h0055_WYG_012-10a>¶
超三界登登上九天隂晴景多變吳越望無邊商皓風¶
千古(四皓俱/隠此山)雲樵老一㕓陟觀酬宿願題品入吟篇婚¶
嫁他年畢名區許獨專　練水張意　余賦性庸下凡¶
人間世所尚走馬鬭雞投壺蹋踘五木六博吹簫度曲¶
等伎一切不求甚解竊喜登眺佳山水孤步遐逝以自¶
娛時或焚香危坐則校勘典籍頗極深沈之思而尤癖¶
于書畫聞有名蹟舊物百計請觀而後已久之見聞日¶
廣知識日開始知我明以書畫名家者稱沈(周/)祝(允/明)¶
<pb:KR3h0055_WYG_012-10b>¶
以詩文名家者稱徐(禎/卿)王(世/貞)苐恨生也晚弗獲親炙沈¶
祝徐三公之耿光僅僅一識王弇州丼于是㝠搜遠覽¶
由博反約文采則服膺子長聲詩則沈酣子美書法則¶
夢寐逸少並是集大成手所當畢世揣摩晝日三接者¶
也獨于畫品醉心山水一門若仙佛若神鬼若花卉若¶
翎毛若虎豹牛馬若麟介昆蟲葢絶不喜之妄謂古人¶
中斷以王維為開山第一祖别派則道元鴻一鄭䖍張¶
璪大小李(思訓/昭道)一變而為荆(浩/)關(仝/)董(源/)巨(僧巨/然)米氏¶
<pb:KR3h0055_WYG_012-11a>¶
父子(芾友/仁)再變而為范(寛/)張(擇/端)燕(肅/)趙(伯/駒)王(詵/)劉(松/年)馬¶
(遠/)夏(珪/)三李(成公/麟唐)二郭(忠恕/熙)三變而為鷗波(趙孟/頫)房山¶
(髙克/恭)大癡(黄公/望)黄鶴(王/䝉)梅道人(吳/鎮)清閟閣主(倪/瓚)此三十¶
二人者雖翩翩各自成家求其兼綜條貫巨細靡遺則¶
未有若啟南翁之集大成者也翁雖富丘壑妙㸃染乎¶
然以名重三吳聲遍九野當年騷人雅士請乞殆無虚¶
日翁一一應之而不及盡所長坐間筆落如飛紙散如¶
雨其為殘山剩水粗株大葉者以千萬計待求刻意苦¶
<pb:KR3h0055_WYG_012-11b>¶
心窮神臻化之作百無一二也乃評者之言曰啟南畫¶
品近元其老筆逸趣可使董巨聨鑣黄王並轡至于妍¶
媚精緻恐非所長嗚呼噫嘻是未覩翁之大全者也豈¶
為通人之論耶翁于歴代畫學無不匠心師古淋漓酣¶
暢故其寄之縑素者遇合作處頓令徃哲無色而謂不¶
能追蹤唐宋吾不信矣相傳翁當盛年曽為蔡時中寫¶
仙山樓閣而名益著即此卷是也時中名蒙吳邑西洞¶
庭人以貢入太學積功授温州别駕仕終南寧刺史為¶
<pb:KR3h0055_WYG_012-12a>¶
人爽剴有政事才一時所交多名士如用嘉杜公維清¶
祝公元玉徐公廷美劉公貞伯李公原博呉公濟之王¶
公皆其倡和之友則其人可知矣按洞庭山水甲呉中¶
為十洞天之一而時中者選地卜居建樓縹緲峰下收¶
五湖之文章納七十二峰之烟景又呉中山水間一勝¶
游也卷中所圖葢㑹其全云先是啟南翁客游洞庭時¶
中實為地主把臂入林觴詠互作興來即和墨吮毫解¶
衣䃲礴臝以奏伎比歸而潤色為此卷凡歴嵗始告成¶
<pb:KR3h0055_WYG_012-12b>¶
繭絲牛毛令人目眩縱未至蚤暮異觀寒暑異色雨晴¶
異景遠近異態乃能山谷也而具出没之奇草樹也而¶
饒芉綿之致人物也而得生動之情烟雲也而極吞吐¶
之趣有非衆史所能摹擬者等而上之則輞川(王維/畫)遜¶
古草堂(盧鴻/一畫)遜曠山莊(荆浩/畫)遜逸仙居(郭忠/恕畫)遜巧小寒¶
林(李成/畫)遜逈海岳菴(米芾/畫)遜韻鷗波亭(趙孟/頫畫)遜雅即翁¶
西園十景春山欲雨圖贈吳文定公行長卷號為生平¶
極筆者一一出其下自當與摩詰江山雪霽聲價爭先¶
<pb:KR3h0055_WYG_012-13a>¶
下視正道清明上河圖子久浮巒暖翠真蹟且退避三¶
舍矣胡能與之角勝負耶蔡本山家無能羅致隨珠和¶
璧周鼎商彝使之雜陳于前以増其光彩賴有莊騷遷¶
甫禊序等製作伴差堪鴈行耳圖中備寫包山震澤勝¶
概而獨于時中之樓居結構極密布置詳悉自非啟南¶
翁用意精到不至此故時中因以天繪名其樓語具别¶
記况也題署則嗣葉在前詩篇則希哲在後一時藝林¶
絶伎畧備卷中誠可寶已又聞啟南登縹緲峰入林屋¶
<pb:KR3h0055_WYG_012-13b>¶
洞游銷夏灣尋范蠡宅各有詩紀之亦自為卷藏蔡氏¶
異日當翦拆附後余因庸下思附青雲乃得從事不律¶
鐫史記注杜詩題仙山樓閣卷雖南面百城之樂無以¶
過此較之人間世所尚走馬鬭雞投壺蹋踘五木六博¶
吹簫度曲等伎不啻霄壤矣真賞之士其以余言為然¶
否萬厯丙午人日吳郡張丑謹跋(真蹟/)¶
　仙山樓閣圖銘　鑿混沌闢鴻濛布五采歴三冬新¶
　圖出古法叢山萬疊樹千重筆有盡意無窮作者誰¶
<pb:KR3h0055_WYG_012-14a>¶
　啟南翁　張丑¶
　元美公藏石田春山欲雨圖今歸董元宰又藏贈吳¶
　文定公行卷(長幾/五丈)全倣董源紙本水墨如新乃是原¶
　博表南齋之墓故作此圖報焉按四部稿中題跋三¶
　年而成乃平生傑作其後人絶愛重之尚為王氏魯¶
　靈光也¶
　沈啟南贈弟繼南畫冊計十二幀方廣不盈咫尺係¶
　蚤嵗之筆精謹秀潤每幅有杜東原蠅頭小楷題詠¶
<pb:KR3h0055_WYG_012-14b>¶
　兼啟南自題不減雲間二沈家法真絶品也今在金¶
　壇于氏此冊與東倉王氏桃花書屋一類不觀此等¶
　妙蹟亦何以識翁之大全邪¶
西園八詠賦為大司馬王公作(系以/小圖)長洲沈周　粤惟¶
苑囿園池之屬關中者鄙夫無一隅之及一目之覩矧¶
聞之髣髴于今稽之掛漏于古聊準長安之西笑托公¶
子之夢語嗟夫上林蕪矣甘泉莽矣御宿稌矣樂游黍¶
矣西郊之兔跧矣宜春之麋麌矣棃園燬而礫矣凝碧¶
<pb:KR3h0055_WYG_012-15a>¶
夷而土矣類皆前王游畋歌舞之區鄙夫蔑有所取也¶
所可取者郭令公之仁里邵故侯之青門李將軍之北¶
郭王右轄之輞川俾人追懽于徃致儼水木之如存又¶
不無代遠人非于懷慨然者然而何地無勝何代無賢¶
何賢無術何勝無傳時則有若耀之為郡實古雍地平¶
原膴膴而裔衍諸陵矗矗而足峙荆輝而玉韞中靈而¶
雰萃嶻嶭突秀而近拱漆沮流潤而暗滙壯哉三原之¶
佳甸洵矣三輔之遺治屏八垠曠蕩之風鬱大塊坱圠¶
<pb:KR3h0055_WYG_012-15b>¶
之氣負隂面陽審形遵勢宜賢者之胥宇喜勝者之攸¶
麗百堵仡仡千弓迤迤迺從相卜迺從窆厝迺從構架¶
乃從樹藝孝以為基忠以定位擴中類仁制外侔義方¶
之象行圓之比智厚以積徳髙以抗志于是大司馬公¶
拓為西園以藏以修存誠而樂道觀物而玩化非文饒¶
之錮愚非季倫之豢尤徒悦耳目而恣般游者也有碑¶
勒銘在墓中唐史氏大書燦爛厥章于考世德于發幽¶
光靈蔡贔屭而薦力文霓昭晰而呈祥其側有堂兩廂¶
<pb:KR3h0055_WYG_012-16a>¶
翼成櫋蘭擗蕙茨芸塓蘅浩浩瀼瀼儲書滿盈紛者百¶
氏秩者羣經標牙刻玉籖軸晶熒其前有池湜湜且泚¶
不澩不溢不淪不漇擅雪滌之專功潔垢硯之遺滓日¶
新是資舊染是去方沐之槃譬飲之洗有松于軒徠服¶
其隅離立矯矯直不假扶結瑤為根聳玉為株冒雪而¶
腯被霜而腴負大且固葆貞不渝歴載而夀無度效材¶
而需不訾有柳苞矣栵門之側匪朝伊夕先公之迹骳¶
骩櫹槮總翠輑碧秋樵隕霜而凄愴春葉沾雨而怵惕¶
<pb:KR3h0055_WYG_012-16b>¶
則歛乎唐容加敬乎宿殖有花彌圃鼠姑是樹黄白雜¶
糅紅紫錯互麗乎風烟渥乎雨露殿衆而尊開多而富¶
有雲出隴輪輪囷囷彌虚匊空煥矣靈雯或卷或舒乍¶
合乍分莫茹其機曷察其神有記歴歴豸史攸述㪺潤¶
學海抉深理窟衍言路之餘緒假諌坡之暇筆牢籠則¶
羣彚靡遺括囊則衆美胥畢華則草木芬敷變則雲物¶
歘&KR1544;是雖纚纚娓娓絢絢赫赫粗有得乎物之情狀然¶
侈言莫驗所謂玉巵無當未足于公比德而喻量也公¶
<pb:KR3h0055_WYG_012-17a>¶
之老成碩望歴二朝躋六卿旁探賾于聖典馴致庸于¶
明廷所以考政治通幽明謹法戒導性情以之正行以¶
之和心非特邊籍之詫笥虞書之美行于以見體用兼¶
著表裏相形則公之服行于書者當次驗而第徵也如¶
公之鎮南詔其介確確其隅嵯嵯言為令而不刋惠經¶
久而弗磨巨宄墮紀援手正之無偏無頗勍侵肆侮畏¶
壓奔北民命是阿民頌公之碑武勲軌績將槩銅柱于¶
伏波公之破劉賊也同事不前若狼斯跋公挺而毅誓¶
<pb:KR3h0055_WYG_012-17b>¶
進莫斡樹之風聲濤駭雲桚虎攫而龍拏枯摧而朽拉¶
則河襄之民頌公之松襲馮異大樹之烈公之理南都¶
也其在黙運疇尼疇測其在自展曷憑曷藉祁然而威¶
行沛然而德化潤廣則何物不沾庇大則無物不借民¶
仰如雲所謂用作霖雨而澤下者也曰州曰藩公所蒞¶
止化覃澤加則民之衰孱寡弱猶培而廡猶溉而華轉¶
富而易庶若出乎咄嗟民之佩荷激切將以棫樸榛楛¶
比公所樹之柳甘棠緑竹比公所藝之花公尚以池凡¶
<pb:KR3h0055_WYG_012-18a>¶
庶執事爰有汚墨沙之汰之蕩之激之公尚以記末學¶
膚受瑣才小能舉録而鎮採兼收而並登揆方圓而施¶
用期奬就而勸成方我勾吳之墟洚流湯湯為割屢年¶
民苦飢墊天子簡公來旬來宣民乃歡呼拜迎鄙夫亦¶
獲瞻承光霽識公宏正而亮鎮簡約而瀞淵以之柱石¶
則明堂底定以之調元則庶徵罔愆其時也于公之園¶
奚止二四之可賦來百祥之駢駢草靈芝茁木仁理連¶
華平奕奕醴泉涓涓或蒸之孝義或應之忠藎其氣在¶
<pb:KR3h0055_WYG_012-18b>¶
人酬酢于天尚為公賦之以屬于篇也　藏書屋　屋¶
中萬卷非空積宰相由來用讀書架上有籖宜插象帙¶
中無迹許傷魚攤來芸儿風颸靜曬向松忩日影虚閉¶
户十年功業就要知吾亦愛吾廬　太史銘　發潛太¶
史文偏好百尺穹碑倚玉峰韓愈高書孟貞曜蔡邕無¶
愧郭林宗肯教字刻漫蒼蘚慣見虹光貫碧松終日過¶
車誰不式恩榮令德兩無窮　蒼松軒　軒前數箇長¶
松樹落落真成梁棟姿直氣欲隨天地老貞心惟許雪¶
<pb:KR3h0055_WYG_012-19a>¶
霜知入忩秋籟蛟騰處滿壁涼雲鶴下時聞道茯苓能¶
益夀千年采食以為期　隴頭雲　隴上英英白玉姿¶
忽然變化本無期起來天上龍初㑹潤到人間物共知¶
草木淋漓元氣濕川源浩蕩大隂垂白頭司馬功相似¶
拄笏閑看有所思　門外柳　王氏門牆萬綠濃先公¶
種柳與槐同因人舊澤此樹重拔地新枝元氣通風靜¶
垂條拂車葢日長飛絮撲簾櫳十圍正是參天物况在¶
青春雨露中　牡丹圃　天香國色一叢叢分自王家¶
<pb:KR3h0055_WYG_012-19b>¶
世不同初見㣲黄映深紫更憐淡白間嫣紅重臺半濕¶
臙脂露密葉輕搖翡翠風飛葢西園日如市平章宅裏¶
久應空　洗硯池　石池初鑿水沄沄浴德惟容即墨¶
君鴝鵒有睛明碧縠鯈魚成隊唼元雲潤從祖物憐餘¶
澤濕就銘書驗古文更喜主人心共淨臨流閒自搨鵝¶
羣　繡衣記　西園即是輞川莊記勝應須栢府郎一¶
段閑情收物色百年故事託文章松筠尚帶風霜氣花¶
柳還沾翰墨香外省公餘再披讀舊游歴歴免思鄉(真/蹟)¶
<pb:KR3h0055_WYG_012-20a>¶
　尤管卿藏啟南盛年山水畫冊計十六幀其髙皆尺¶
　有半濶幾倍之一一倣傚名家水墨淺絳悉備而結¶
　尾採藥一圖全法董源筆細尤為卓絶兼小楷詩䟦¶
　極勝不減鄭䖍三絶也錄之以傳好事者詩跋大如¶
　菽顆結搆精謹與採藥同幅更奇¶
　又見啟南水墨山林樹石冊四幀髙僅六寸濶四寸¶
　内一幀題天淨鳥飛遠路幽花自香也¶
上馬捉馬鞭行及半夏時贈子金釵股苦心兩相知今¶
<pb:KR3h0055_WYG_012-20b>¶
當天門冬百草霜後死防風思寄衣亦有書附子莫言¶
蚤休兵收此巨勝功相思益何事只作白頭翁　結束¶
務遠志勤王不留行突厥白登外險地不容兵兵事未¶
及已豈子當歸日望望天南星牽牛正無匹關山何由¶
跋妾身非木蘭羅裙鬱金帶那能結合懽　青海帶西¶
北忍冬戰天山報國心不艾寄生戎馬間腰間佩赤箭¶
大㦸手中執轉戰百合過長驅千里及殺人等翦草斫¶
營聞夜呼生擒大腹子寧數劉寄奴　我軍長蛇合列¶
<pb:KR3h0055_WYG_012-21a>¶
當青野中胡如狼跋胡躑躅勢已窮胡窮再逐北龍沙¶
在咫尺白歛識雪消黄連見雲積誓死無獨活百部同¶
一謀功成渫血餘無患子不侯　右征婦詞四章戲效¶
山谷荆州即事體為之獨克瞻賢弟見愛求書因附醜¶
圖之末可謂賣劒遇烈士矣一笑成化甲午四月十日¶
沈周(真蹟/)¶
白石翁畫跡以水墨寫山為藝林絶品淺絳色者次之¶
其大刷色者尤妙而人間較少吾家秘藏春草堂圖袖¶
<pb:KR3h0055_WYG_012-21b>¶
卷絹長約有二丈青綠奇古逸趣悠然且畫法全出董¶
北苑而稍雜以趙承旨遺意真尤物也追思曩日虞山¶
嚴道普氏曽以石翁水墨吳江圖脩卷告易不腆重是¶
先世故物靳惜不與幾被豪奪行將傳示子姓世世無¶
令失墜以為張氏青氊竊恐陵谷變遷終為有力者負¶
之而趨不至成亡是公乎謹錄題詠于左　西郭亂雲¶
千萬山雙親好住此山顔有身獨館庭闈外方寸不迷¶
天地間春草喚愁人有感夕陽刺眼鳥知還老夫珍重¶
<pb:KR3h0055_WYG_012-22a>¶
今題讚更喜髙篇與孝關沈周　春草堂開對遠山怡¶
怡兄弟共承顔伯髙書展龍蛇動靈運詩成夢寐間出¶
岫白雲欣入望投林烏鳥倦知還陶然萊綵為歡日肯¶
羨人寰有抱關安里張楨　城東湖水城西山何緣兩¶
地違親顔心懷山水遙連處夢繞塤箎交奏間喬木鶯¶
兒欣有託舊巢燕子敢忘還百年氷玉情猶在早晚辛¶
勤同抱關長洲浦應祥　阿翁僻愛住青山水遶雲重¶
阻面顔有我若違千里外無思不在數峰間夢回塵市¶
<pb:KR3h0055_WYG_012-22b>¶
頻瞻望心積烟霞黙徃還爽氣逼人自朝暮小忩徙倚¶
底須關文林奉和(真蹟/)¶
　震澤王氏寶藏沈啟南洞庭秋霽大横披相傳為濟¶
　之學士作其畫髙丈許濶倍之筆意全出董北苑位¶
　置古雅㸃染皆有深趣生平所見巨幅此其稱最矣¶
　　文休承藏啟南翁東庄圖冊凡十三景按題為吳¶
　孟融作每景倣傚一名家復搆小詩對題之品格尤¶
　為佳絶更兼收藏得地紙墨如新真天地間一名跡¶
<pb:KR3h0055_WYG_012-23a>¶
　也今在瑯琊王氏其别卷東莊雜詠圖本今在予家¶
　啟南又有廬山圖廬山髙圖匡山秋霽圖嵐容川色¶
　圖皆巨幅妙絶可寶藏也¶
　吾家自髙曽以來世有畫癖又曽伯祖維慶曽祖子¶
　和徃來啟南先生之門祖約之叔祖誠之出入衡山¶
　先生之户先子茂實與夀承休承稱莫逆交故評定¶
　國朝名公書畫萬不失一伯兄以繩尤為好事所收¶
　繆書惡畫卷軸不下數千其真者百不得一丑也外¶
<pb:KR3h0055_WYG_012-23b>¶
　乏師資内隔祖訓思而得之自謂于書畫頗得一斑¶
　直欲上闚晉唐閫奥宋元而下無論矣敢以就正真¶
　賞者¶
張氏墨寶　(秋山/樓閣)　題張約之憲副不負碧山樓　人¶
境曠無車馬迹樓居只在半山橋卷簾嵐氣昏鼂日繞¶
户松風雜晚潮惠化黎甿頌清淨髙懷琴鶴伴逍遙羨¶
君解組歸來早天際真人定可招　茂苑文嘉　集杜¶
長句奉題張憲副約之玉山樓居　樓閣卷簾圖畫裏¶
<pb:KR3h0055_WYG_012-24a>¶
玉山髙並兩峰寒傍人錯比揚雄宅百遍相過意未䦨¶
　鹿城梁辰魚書　不負碧山巢記　室之西北隅隙¶
地廣輪僅二尋許結一巢髙可二丈强古之民巢居予¶
之構窄而出于屋上類于巢北山悠然相對顔之曰不¶
負碧山巢客訝曰聞碧山不負吾未聞不負碧山云也¶
何居予應之曰昔有學士不供職御史劾之學士曰碧¶
山不負吾遂焚章長嘯而去予以俗吏奉職無狀亦為¶
御史論列自分不能遂甘老焉不俛首向人復圖貪冒¶
<pb:KR3h0055_WYG_012-24b>¶
故曰不負碧山夫碧山不負吾云者山為主吾為寄以¶
隠為髙尚飄然有輕世之志焉吾不負碧山云者吾為¶
主山為窩以歸為知止退然不敢有輕世之志亦恬然¶
無復有希世之望焉巢窄甚然排闥則碧山入座相對¶
嫵媚雲烟縹緲峰巒巉崿旦暮寒暑風雨隂晴變態不¶
窮俯檻則流水在下潮汐徃來坎坎舟子縱横聲徹牆¶
屋身不出户牗坐想滄溟震澤東西爭若獻秀而與此¶
山相為表裏巢取勝也若是主人無求自足雖古考槃¶
<pb:KR3h0055_WYG_012-25a>¶
碩人之寛殆不多讓是謂不負碧山者然也或疑巢窄¶
甚與山殊不稱奚謂不負予哂之曰芥子納須彌山靈¶
能忘我於有形之外矣夫士君子出處大致其心跡之¶
㣲山靈不能欺也心跡一矣山邪吾邪其相忘而不相¶
負者邪否則南山㨗徑北山移文山不負吾吾負山矣¶
負則予懼焉于是齋焉諏吉焉北面稽首以禮山靈指¶
天矢之曰予所負于山者有如日作不負碧山巢記嘉¶
靖甲子嵗除夕也　奥曠巢記　卜居湫隘無可舒眺¶
<pb:KR3h0055_WYG_012-25b>¶
隙地結構碧山悠然流水潮汐衰齡筋力不便登臨聊¶
供卧游自適其適西隣崇建風景頓失晨夕面壁嗒然¶
隠几口占短句云秩秩幽幽無復覩魯人所謂東家丘¶
自以解嘲云爾意在山水拮据靡辭闢而前之依然舊¶
觀如故人隔别相思復得相見懽悰何如也嘗聞游之¶
適有二奥如也曠如也古有深明閣盖有取于奥曠之¶
適焉此構雖規制窄甚而予容膝易安不可以言深而¶
内亦自謂奥如者乎不可以言明而外亦自謂曠如者¶
<pb:KR3h0055_WYG_012-26a>¶
乎不可以言閣其諸巢之謂乎周公作鴟鴞之詩謂巢¶
為室巢可謂之室室獨不可謂之巢乎上古之民巢居¶
後世易之以居室予也今人也其顓䝉樸畧則巢居之¶
民也已遂顔之曰奥曠巢因作記嘉靖乙丑重陽日也¶
　少峯主人張情篹　外曽孫文柟拜書　啟南翁贈¶
維慶府君玉山别業畫卷凡四幀蒼勁古雅定為盛年¶
真跡丑憶兒時猶及見其全云至先子易簀後檢故櫝¶
中僅存秋山樓閣一圖其三幀則散逸不可得矣嵗戊¶
<pb:KR3h0055_WYG_012-26b>¶
戌春仲整理圖籍復獲休承伯龍二公投贈先世樓居¶
詩帖倩工聨&KR0724;成卷命甥文柟小楷少峯府君石刻中¶
二記于後是不特誇示子姓永為吾家文獻爾時月哉¶
生魄孫男牛郎丑百拜恭跋　吾家先世尚有沈徵君¶
啟南圖贈維慶府君山水小立幅在長兄伯含處戊午¶
遭家變失去不可復得附録題詠于此丑志　小畫寄¶
張維慶并系以詩　風和楊柳初偷眼雨怯桃花未放¶
心擬載一壺江上酌綠波春水共沉沉　庚子仲春十¶
<pb:KR3h0055_WYG_012-27a>¶
日沈周　與君古寺三年别寄我新圖一片心傳語兒¶
孫須愛䕶休同魚鴈任浮沉　安里張楨在春草堂題¶
(真蹟/)¶
石翁遺墨　畫在大癡境中詩在大癡境外恰好二百¶
年來翻身出世作怪　石田沙彌説此偈于山風溪月¶
樓中汀楊渚蒲一一㸃首曰功德無量(啟南/真蹟)¶
　白石翁畫號為昭代第一然真筆有極草草者惟詳¶
　觀擅塲之作的為獨步也六如居士聲價素出翁下¶
<pb:KR3h0055_WYG_012-27b>¶
　其遺蹟除盛年倣斆周臣外製作一一滿人意昔人¶
　云陸才如海潘才如江余于二公畫本亦云　　皇¶
　明畫學自劉廷美開山之後當推沈啟南為廣大教¶
　化主如唐子畏之清真文徵仲之古雅足可南宗北¶
　派也¶
　白石翁吳江圖長卷吳中十二景冊西園十景圖自¶
　夀圖翁生平大手筆當亟購也¶
　衡翁畫本滿世未見卓然驚人者第其一段文雅之¶
<pb:KR3h0055_WYG_012-28a>¶
　趣翩翩自溢毫楮間有非戴進陸治輩所能彷彿故¶
　士人爭相購求以為奇玩如徐黙川藏山靜日長卷¶
　雲道人家落花圖詠小本則其絶詣也¶
　文徵仲金陵十景一冊畫法精細古雅詳其筆趣葢¶
　盛年作也¶
文待詔山靜日長圖卷　唐子西詩云山靜似太古日¶
長如小年余家深山之中每春夏之交蒼蘚盈堦落花¶
滿徑門無剝啄松影參差禽聲上下午睡初足旋汲山¶
<pb:KR3h0055_WYG_012-28b>¶
泉拾松枝煑苦茗啜之隨意讀周易國風左氏傳離騷¶
太史公書及陶杜詩韓蘓文數篇從容步山徑撫松竹¶
與麛犢共偃息於長林豐草間坐弄流泉潄齒濯足既¶
歸竹忩下則山妻稚子作筍蕨供麥飯欣然一飽弄筆¶
忩間隨小大作數十字展所藏法帖筆蹟畫卷縱觀之¶
興到則吟小詩或草玉露一兩段再烹苦茗一杯出步¶
溪邊邂逅園翁溪友問桑麻秔稻量晴校雨探節數時¶
相與劇談一晌歸而倚杖柴門之下則夕陽在山紫翠¶
<pb:KR3h0055_WYG_012-29a>¶
萬狀變幻頃刻恍可人目牛背笛聲兩兩歸來而月印¶
前溪矣味子西前句可謂妙絶然此句妙矣識其妙者¶
葢少彼牽黄臂蒼馳獵于聲利之塲者但見袞袞馬頭¶
塵匆匆駒隙影耳烏知此句之妙哉人能真知此妙則¶
東坡所謂無事此靜坐一日是兩日若活七十年便是¶
百四十所得不已多乎　嘉靖己丑仲秋十日長洲文¶
徵明畫并書(真蹟/)¶
　徵仲太史拙政園圖一冊計十二幀精細古雅為敬¶
<pb:KR3h0055_WYG_012-29b>¶
　止侍御作今在顧氏¶
　徵仲先輩摹李成寒林圖有大小兩本並在長兄伯¶
　含所筆墨精鋭樹石幽奇得而藏之足可壓倒元白¶
　矣¶
　文徵仲精楷温州府君詩集二冊係盛年筆韻致楚¶
　楚近歸余家¶
　文太史江山清霽圖紙本淺絳袖卷全倣荆關行筆¶
　極細而有韻度山林深遠恍游異境按左方小楷跋¶
<pb:KR3h0055_WYG_012-30a>¶
　語乃是寫贈陳道復者真神品也此本今在崑山顧¶
　氏　有客以關山積雪圖見示精細之極索價五十¶
　千經年始售乃徵仲盛年傑筆也其人云尚有層樓¶
　圖在其家界畫奇絶題名尚用文璧較之晚嵗率易¶
　而成者真天淵矣　太史公又為黙川先輩作山園¶
　圖長卷絹本大著色前後位置泉石樓閣極古雅中¶
　間雜寫桃杏芙蕖拒霜橙橘之屬一圖皆備尤為斐¶
　娓絶倫識者稱其遠師右丞遺法以成之真仙品也¶
<pb:KR3h0055_WYG_012-30b>¶
　　唐人妙句一經名士圖寫更足千古其傑出者定¶
　當以子畏山中一夜雨樹杪百重泉為最徵仲宅近¶
　青山同謝脁門垂碧柳似陶潛次之其前則用嘉水¶
　迴青嶂合雲渡綠溪隂廷美閶門柳色烟中遠茂苑¶
　鶯聲雨後新啟南春日鶯啼脩竹裏仙家犬吠白雲¶
　間其後則仇英花遠重重樹雲輕處處山陳淳雲裏¶
　帝城雙鳯闕雨中春樹萬人家陸治川原繚繞浮雲¶
　外宮闕參差落照間文伯仁雲間樹色千花滿竹裏¶
<pb:KR3h0055_WYG_012-31a>¶
　泉聲百道飛文嘉藍水遠從千澗落玉山髙並兩峯¶
　寒皆其烜赫有名者也(叔平曽為事茗寫夀圖布景/尤異落筆精微以較生平漫)¶
　(興之作真天淵矣/此本今在陳氏)¶
文太史少峰圖　徵明　少峰記　崑山一名玉峰峰¶
曰少何居崑崙出玉山名崑假崑崙玉名峰故兹玉峰¶
視崑崙為少玉峰南北兩峰南峰差小於玉峰為少予¶
昔讀書兹峰之下故以自號焉嘗讀莊生齊物論謂物¶
莫大于秋毫之末而泰山為小予謂天地間物之小大¶
<pb:KR3h0055_WYG_012-31b>¶
各有定分不敢為此迂誕謬悠不可執著之説要之君¶
子慎修之道恒欿焉自視而不偃然以自大故自稱曰¶
小子曰孤寡不穀峰曰少予以自號不亦可乎然恐山¶
靈以予見為孱弱幽為神羞齋以自命恍惚陟降若有¶
聞曰可謙亨君子有終吉因作記　少峰歌　怪哉底¶
處飛來峰亘古突兀撐層空傳是崑崙岡頭一片玉巨¶
靈移置斗牛之墟中吐吞湖海無盡藏嘘吸潮汐通鴻¶
濛綿綿宗派由來遠奠峙鼇極西徂東踰河淮絶江漢¶
<pb:KR3h0055_WYG_012-32a>¶
波濤險阻截弗住蜿蜒萬里幻出雙虬龍不誇强大爭¶
雄長自視弱小居謙冲青城山人匡廬老忘却行軰相¶
追從神游汗漫遍欲禮五嶽共秉精白承皇穹　前進¶
士崑山張情撰　宗弟奉書　右文太史贈大父少峰¶
圖一方廣僅尺許而極幽深蓊鬱之趣足稱清逸品也¶
其後大父撰述二篇宗老伯承用𨽻古書之各得漢魏¶
唐人遺風可謂諸好備矣吾家文獻此又其足徵者乎¶
　萬厯丙辰得春日孫男丑立書(真蹟/)¶
<pb:KR3h0055_WYG_012-32b>¶
文太史畫卷　櫟全軒圖　嘉靖甲寅八月既望徵明¶
製　櫟全軒記　餘峰先生隠居安亭江上于其居之¶
北構屋三楹匾之曰櫟全軒云君為人坦夷任性自適¶
不為周防于人意之所至或不謂為然君亦不以屑意¶
以故人無貴賤皆樂與之處然亦用是不諧于世君年¶
二十餘舉進士居郎署不及十年為兩司是時兩司官¶
惟君最少君又施施不肯承迎人人有傾之者君竟以¶
是罷去㑹予亦來安亭江上所居隔一水時與君㑹君¶
<pb:KR3h0055_WYG_012-33a>¶
不喜飲酒然㑹即談論竟日或至夜分不去即至他所¶
亦然其與人無畛域懽然而情意常有餘如此也君好¶
山水為郎時奉使荆湖日登黄鶴樓賦詩飲酒其在東¶
藩謁孔林登岱宗觀滄海日出之處及歸則慕陶峴之¶
為人扁舟五湖間人或訪君君常不在家去嵗如越泛¶
西湖過錢塘江登子陵釣臺游齊雲巖將陟黄山歴九¶
華興盡而返一日邀予坐軒中劇論世事自言少登朝¶
著官資視同時諸人頗為凌躐一旦見絀意亦不自釋¶
<pb:KR3h0055_WYG_012-33b>¶
回首當時事今十餘年矣處靜以觀動居逸以窺勞而¶
後知今之為得也天下之人孰不自謂為才故用之而¶
不知止夫惟不知其止是以至于窮漢黨錮唐白馬之¶
禍駢首就戮者何可勝數也二十四友八司馬十六子¶
之徒夫孰非一世之才也李斯用秦機雲入洛一時呼¶
吸風雲華曜日月天下奔走而慕艷之事移時易求牽¶
黄犬出上蔡東門聽華亭之鶴唳豈可得哉則莊生所¶
謂不才終其天年信達生之至論而吾之所以託焉者¶
<pb:KR3h0055_WYG_012-34a>¶
也予聞而嘆息以為知道之言雖然才與不才豈有常¶
也世所用楩梓豫章也則楩梓豫章才而櫟不才矣世¶
所用櫟也則櫟才而楩梓豫章不才矣君固清廟明堂¶
之所取而匠石之所睥睨也而為櫟社君其有以自幸¶
也夫其亦可慨也夫　嘉靖壬子重陽日崑山歸有光¶
撰鴈門文彭書(真跡/)¶
　餘峰先生諱意字誠之登嘉靖己丑進士仕終山東¶
　憲副乃少峰府君之母弟也丑志學之年獲觀此卷¶
<pb:KR3h0055_WYG_012-34b>¶
　于從兄處今不知流落于何所矣摹本尚藏余家僅¶
　存梗槩耳¶
先世遺墨　孝友餘慶　為青父老兄　宋珏　嘉靖¶
庚申四月茂苑文嘉寫　孝友餘慶堂記　予家世安¶
溪邇以避冦離居東西南北之人也葢自昔癸丑于今¶
癸亥凡十載乃于邑城始有定止葺而居之因顏其堂¶
曰孝友餘慶客有過者曰何居則應之曰昔我先營繕¶
先職方二府君兄弟事我大父處士先公孝友著于鄉¶
<pb:KR3h0055_WYG_012-35a>¶
族大父考終時遺訓有曰汝兄無子弟當事之如父汝¶
弟績學兄當視之如子二府君恪遵遺訓没齒弗忘先¶
職方少游邑庠營繕力持家俾弟得專志于學為時名¶
士乃不偶于塲屋以年質貢入太學嵗在丁卯營繕府¶
君即世諸孤㷀㷀時先長兄初冠予方齓誠之弟纔免¶
懷抱耳又家式㣲先職方尚淹黌舍授徒以給家口撫¶
諸孤躬親教之漸克成立予與弟先後頡頏科第予實¶
營繕府君所生也奉治命嗣職方府君弟官營繕予職¶
<pb:KR3h0055_WYG_012-35b>¶
方各得追贈二府君如其官予與弟皆累官至憲副臺¶
省叨冒無補聖明而老于林泉芹曝莫獻嵗時惟北望¶
嵩祝為昇平散逸亦幸矣非二府君孝友之純不忘大¶
父之遺訓則幼時孤弱曷克自振以有今日斯堂也敢¶
曰予所拮据乎哉追憶先世安溪舊廬有堂曰蘭香曰¶
春草夫蘭香者何義取德馨類也昔大父疾革以未見¶
孫為憾語家人曰吾目且不瞑時先安人母氏丁佩蘭¶
久矣大父捐館踰月而先長兄生厥後予與弟又相繼¶
<pb:KR3h0055_WYG_012-36a>¶
生今予兄弟各有子若孫繩繩然孰非蘭堂之一氣也¶
乎春草者何義取惠連夢也先職方就學于外營繕晨¶
昏念之每形諸夢因心之真至今尚可想見予兄弟暨¶
予兄弟之子若孫既皆蘭香之一氣則世引清芬家法¶
永永孰不有草堂之幽夢也乎時事多艱弗獲世守舊¶
廬顧轉徙靡常是用徼福于先靈獲處兹仁里斯堂也¶
敢曰予能擇棲乎哉維曰孝友餘慶曷敢忘前人之懿¶
德也顔曰孝友餘慶堂不其然歟凡我後之人登斯堂¶
<pb:KR3h0055_WYG_012-36b>¶
也於繹思孝友之心將油然而興矣客既退遂書之為¶
孝友餘慶堂記少峯主人張情述　宗弟鼎書　孝友¶
餘慶堂卷&KR1149;次獲觀約之府君記草于仲服兄所謹請¶
歸附後用為傳家之寶云萬厯戊戌嵗八月之望孫男¶
丑百拜志(真蹟/)¶
　吾家先世尚有蘭香春草二堂圖卷一為張習筆奚¶
　昌李良有詩一為沈周畫文林浦應祥題詠清真古¶
　雅並在長兄處也展觀附志¶
<pb:KR3h0055_WYG_012-37a>¶
陳生靜甫誇示文伯仁方壺圖為顧汝修作紙本重著¶
色全學趙千里精細之極亦復古雅尤是布景卓絶足¶
稱無上神品昔年曽見伯仁驪山弔古圖小幅頗極許¶
可今復閲此何啻百尺竿頭更進一步耶(畫系/)¶
　德承又為顧汝和寫硯山山房圖凡十五景計八幀¶
　聨為脩卷畫品清真秀潤兼得夀承𨽻古標題休承¶
　小楷詩帖足稱三絶云¶
　　祝允明¶
<pb:KR3h0055_WYG_012-37b>¶
　　　小楷黄庭經　離騷經九歌　小草懷知詩¶
　　　行書莊子逍遙游¶
　　　　(附枚王寵草/書  乘七發)¶
　祝希哲京兆書法入神真草皆絶代四方餅金收購¶
　聲價不減松雪翁或云過之向見王氏小楷黄庭經¶
　袖卷筆意全斆鍾繇後作蠅頭章草跋語殆百餘字¶
　尤為佳絶不知今尚存否予家藏翁小草懷知詩十¶
　九首為守齋書跋又藏翁行書離騷經九歌共一卷¶
<pb:KR3h0055_WYG_012-38a>¶
　並能融化羲獻逸趣翩然兼字形圓渾精采動人見¶
　者稱為皇明書法之冠不妄耳尋遇好事家宛轉購¶
　去迄今惋惜尚徃來方寸間也¶
祝希哲臨黄庭經(宋黄蠟箋本/黄庭經不錄)崑山魏誠甫遠謁乞書¶
黄庭此非抱病老人所辨也誠甫意極懇且欲坐守急¶
回遂以六十七嵗久病初間郤藥執筆半日間了千三¶
百餘言可謂老人多兒態矣自亦不堪屬目以徇愛情¶
而已覽者若以作字視之尚大笑况謂臨帖乎丙戌十¶
<pb:KR3h0055_WYG_012-38b>¶
月枝山老樵祝允明記　予嘗見趙文敏所臨黄庭經¶
刻本雖時一露嫵媚而右軍堂室已稱優入葢不啻為¶
叔敖之優孟中郎之虎賁而已此卷為祝京兆晚年所¶
書不必㸃畫惟肖而結構疎密轉運遒逸神韻具足要¶
非得書家三昩者不能第令右軍復起且當頷之矣豈¶
獨追蹤文敏而已哉設有好事儒者摹勒登石以嗣王¶
趙二帖即以搨本一紙易一鵝誰曰不可萬厯甲辰孟¶
冬八日張鳯翼跋時年七十有八　古今臨黄庭者不¶
<pb:KR3h0055_WYG_012-39a>¶
下數十家然皆泥於㸃畫形似鈎環戈磔之間而已昔¶
賢所以有脱墼之譏也枝指公獨能於榘矱繩墨度中¶
而具豪縱奔逸之氣如豐肌妃子著霓裳羽衣在翠盤¶
中舞而驚鴻游龍徊翔自若信是書家絶技也太原王¶
穉登書于快雪亭上(真蹟/)¶
　祝京兆楷行離騷經九歌行草孔雀東南飛二卷並¶
　藏中吳王氏是盛年妙跡在吾家莊子逍遙游卷之¶
　上用意購求卒未得記此以當銘心　吾家世傳希¶
<pb:KR3h0055_WYG_012-39b>¶
　哲京兆行書莊子逍遙游師虞世南後有茂實府君¶
　古體詩二首城南陸氏藏王履吉草書枚乘七發倣¶
　十七帖又一好事家收文徵仲小楷古本水滸傳全¶
　部法歐陽詢未及見之(文徵仲精楷温州府君詩集/二冊係盛年筆韻致楚楚近)¶
　(歸余/家)¶
枝山行書莊子逍遙游(全文/不錄)　嘉靖改元初夏五日枝¶
山祝允明在寒綠堂寫　讀莊子逍遙游二首　惠施¶
五石瓠彌大彌無當呺然莫與京不任盛水漿掊棄誰¶
<pb:KR3h0055_WYG_012-40a>¶
顧惜胡由效所長幸遇漆園叟昌言為闡揚大樽堪取¶
材江湖一葦杭浩蕩凌萬頃寥廓共徜徉平生誦此篇¶
心曠超八荒樂哉逍遙游千右仰蒙莊于今所見殊却¶
笑予更狂璠璵韞在璞奚必為珪璋儵忽鑿渾沌報徳¶
翻致戕試問不龜手何如袖手康澼洸裂地封臧糓均¶
亡羊欲識大瓠真請從最初詳弗剖天質全塊處神自¶
王惟大似不肖老氏言孔彰鎮以無名樸樸散器始張¶
有用以為用錐刀競夭傷無用以為用伎倆未盡忘寧¶
<pb:KR3h0055_WYG_012-40b>¶
如竟勿用藏用孰可量我願寶斯種藝之寂寞塲瓠成¶
復何事畫前問羲皇　樗大苦不材匠石過弗視樹彼¶
無何鄉彷徨無所事頗疑夢蝶翁與世太相避曳尾泥¶
中龜豈希留骨貴吾觀閩有榕一籌蔑可試祗垂廣長¶
䕃亭亭每匝地既為居人依復為行人施暍者賴以涼¶
憊者賴以憩本無心利物物乃蒙其利借令中繩規斧¶
斤應早被焉能磨嵗月而成此大庇勿用用乃全用即¶
不可繼寢寤獨逍遙逍遙未為至雙林利自他樗也何¶
<pb:KR3h0055_WYG_012-41a>¶
敢企　時萬厯己丑春日巢居子張應文書附祝京兆¶
真蹟卷後(真蹟/)¶
　錫山華氏寶蔵希哲小楷草堂詩餘全部師鍾元常¶
　履吉真書尚書毛詩全本師王逸少足稱雙璧而希¶
　哲尤沈著痛快又聞陸氏蔵希哲小楷北西廂及琵¶
　琶記書法極精未及見之¶
　¶
　¶
<pb:KR3h0055_WYG_012-41b>¶
　¶
　¶
　¶
　¶
　¶
　¶
　¶
　清河書畫舫卷十二上¶
#+PROPERTY: JUAN 卷十二下
<pb:KR3h0055_WYG_012-42a>¶
欽定四庫全書¶
　清河書畫舫卷十二下¶
　　　　　　　　　　　　　明　張丑　撰¶
　明¶
　　唐寅¶
　　　王濟之出山圖　野望憫言圖　越城泛月圖¶
　　　　逃禪圖　洞庭秋霽圖　梅谷圖　煉藥圖¶
　　　　(附王穉登書/名山藏序)¶
<pb:KR3h0055_WYG_012-42b>¶
　子畏畫倣宋元無不臻妙而于李唐遺法尤得心印¶
　故其遇合作處往往負出藍之目如吾家野望憫言¶
　畫卷蕭森灑落的屬第一乃拘泥家數者例以出山¶
　圖壓卷是非難齊如此執筆感慨悠悠我思¶
王公拜相圖詠　門生唐寅拜寫　東南赤舄上明光¶
百辟迴班待子長事業九經開我后文章二典紀先皇¶
春風夜雪門墻夢秘洞靈丘杖履將敢道託根偏樹拔¶
例隨荒草逐年芳門生祝允明　道徳前王懋旉求我¶
<pb:KR3h0055_WYG_012-43a>¶
后崇朅來開禁館爰命列羣公少宰中朝駿文鋒葢世¶
雄典謨深帝學出入冠青宫大受心彌小端居望愈隆¶
旁徴勞仄席夙簡在淵𠂻乃際雲龍㑹言參著作工鳬¶
飛南斗下葢擁大江東寥廓瞻疆字優柔採國風匪徒¶
吳競直兼尚馬遷通聖業唐虞並昭靈日月同華詞將¶
茂實傳示緬無窮晩生徐禎卿　贊化調元屬重臣相¶
君歸國節旄新大廷入覲新天子四海應沾鼎外春門¶
下生張靈　聖主登新極文星復舊垣紫書徴纂述黄¶
<pb:KR3h0055_WYG_012-43b>¶
閣待調元畫舫行江驛華旌映郭門承明朝見罷天語¶
降殊恩後學生吳奕　聖皇初御極登進盡賢人求舊¶
尤加意先師乃後臣國書需總筆王化屬持鈞聞説周¶
公事新圖畫得真晩生盧襄　吳國才賢見兩元山川¶
靈秀出璵璠先朝史錄趨宣召大郡編摩接討論車馬¶
城西懷逺别經綸闕下沐殊恩緣知舊學應超擢還見¶
官崇道益尊葑門朱存理　綸綍頻宣上帝京編年直¶
筆鬼神驚明良入覲天顔喜黜陟心縣水鏡清宋室匡¶
<pb:KR3h0055_WYG_012-44a>¶
君推范老漢庭稽古重桓榮春風門第多桃李我獨傳¶
經媿鄭生門生薛應祥　王文恪公濟之為吳中名宰¶
相無論學術科第徳業聲望載在傳志者照映千古即¶
其門人交友周旋于公者莫非名流韻士此卷一圖七¶
詩乃正徳改元公方大拜超起之洞庭此出山圖詠之¶
所由作也圖中樹石斆李唐人物倣公麟而車中傳神¶
不減長康乃子畏用意筆佐以希哲京兆精楷昌糓廷¶
評古調足稱三絶而夢晉以下諸作亦皆翩翩一展玩¶
<pb:KR3h0055_WYG_012-44b>¶
閒如入山隂道中應接不暇也辛亥春公之四世孫伯¶
貞命工&KR1149;潢出以相示俯仰今昔甲子再週而紙墨如¶
新雖鬼神呵䕶而亦可以占雲仍之善保矣故為識之¶
長洲後學張鳯翼　乙巳初月之望購得王公拜相圖¶
詠捧閲再三卷尾恭題八字云清辭入彀妙畫通神張¶
丑筆記(真蹟/)¶
野望憫言畫卷　野望憫言(今亡/)　唐寅　己巳九月¶
舟次相城一首　幾年約兹游為訪石田叟石田今已¶
<pb:KR3h0055_WYG_012-45a>¶
亡不使此言負相知三四人拏舟過湖口行行抵相城¶
自卯將及酉四顧何茫然天水合為藪茅屋幾人家荒¶
蒲興衰栁本來魚鼈宫自合鷗鷺有始田者為誰餒也¶
非自取有司事誅求亡者十八九念此為徬徨獨立延¶
佇久作詩當風謠以告民父母　濟之　正徳己巳九¶
月望後寅忝侍柱國少傅太原公出弔石田鄉丈于相¶
城夜宿宗讓三舅校書宅酒半書此聊伸慰答之私耳¶
　吳趨唐寅　吳以水為國相城當以汚旱熯與衆異¶
<pb:KR3h0055_WYG_012-45b>¶
淖涸不可鋤淹潦先見及宛在水中居己巳春不雨逮¶
秋欲焚巫七夕月離畢驟雨風挾諸始謂油然雲助我¶
潤槁枯涔涔乃不息山崩溢江湖拯溺急兒女騎牛雜¶
羊豬始旱終以潦嵗一災二俱縣官不了了按籍征税¶
租連境盡魚鱉比屋皆逃逋我隨宰公來舴艋如乗桴¶
村有太丘生典賣具牛哺公既䘏以詩賡之我能無勸¶
子賣積荒攜口就上腴早晚得飽餐鼓腹歌　皇虞¶
我公汎仙舟取道問漁叟㴑洄三十程僕夫費絙負湖¶
<pb:KR3h0055_WYG_012-46a>¶
名指陽城風土比壺口微茫水氣轉白日亦易酉吾蘇¶
故澤國乃此識淵藪不嫌席門陋㰕棹且維栁垝垣厖¶
吠雜四壁漲痕有前村酒旋賖汚田魚可取市逺無兼¶
味蔬味僅三九公心享其貧戀坐亦良久子從宰相游¶
可以慰慈母　宗讓卜居陽城適遭水厄太傅東山土¶
公中丞𤓰涇徐公皆有詩慰藉之解元唐君子畏及今¶
侍御師邵家兄以次繼響窮居寂寞之濱而顧得此亦¶
不易得也近持以示予予無似不能自黙敢依韻語輙¶
<pb:KR3h0055_WYG_012-46b>¶
補一首珠玉在側覺我形穢宗讓姻家民表施君讀而¶
愛之遂請以歸宗讓亦不靳也正徳壬申夏五既望石¶
湖盧襄敬識　野望憫言一卷為宗讓校書作也卷中¶
為圖者一為詩跋者三後先皆名筆凡三年而歸于施¶
民表氏民表傳子若孫歴四世七十六年而始歸茂實¶
府君此其相傳之自也府君云當正徳己巳吳中大水¶
時有宗讓者適居相城不無牢愁騷屑之感一時士大¶
夫若王文恪輩爭為謌詩慰藉之獨子畏先生既成有¶
<pb:KR3h0055_WYG_012-47a>¶
聲之畫復搆無聲之詩殆是詩中畫畫中詩恐摩詰復¶
生子畏無多讓也暇日出示張進士伯起伯起謂其天¶
真爛發逸趣宛然一段蕭疎清曠之氣出没於烟波栁¶
岸閒使人應接不暇藉令營丘北苑松雪翁極意為之¶
亦自不逺真神筆也顧其詩往往自成一家語比于唐¶
人篇什為不類耳府君服其知言而卒無以復之又云¶
此卷在施子所時方買田相城東恒從主人借觀焉嘆¶
賞之誠見乎詞色幾欲作米顛據舷狡獪未有因也萬¶
<pb:KR3h0055_WYG_012-47b>¶
厯丁亥吳中復大水施子以此卷來質米爾時極喜戲¶
語之曰昔者宗讓以水厄得此卷吾子以水厄失之是¶
何彼此不類與施子曰主臣有之不聞人亡弓人得之¶
夫復奚恨與我傳之後人而不知所重何如歸于識者¶
耶為一笑而留之卷首故有野望憫言四大字亦子畏¶
書曩者猶及見之惜已失矣屢欲倩名手補其亡復計¶
虎賁之似未若延津之合也遂虚右以俟後七年府君¶
析箸謙徳田籍在相城東有難色府君出此卷授不肖¶
<pb:KR3h0055_WYG_012-48a>¶
曰以此當汚邪十畝可善䕶持毋為人所豪奪寧非吾¶
家一雅語乎遂百拜受之而識其顛未于卷後時又明¶
年丙申九月十二日張謙徳謹書　開嵗痰火大作幾¶
不能生今甫起坐尚未可步履也承示唐畫暨王盧詩¶
俱真正可珍而畫更入神計髙明自得之也附復　鳯¶
翼頓首(真蹟獲謙徳丑舊名也故字叔益萬歴丙戌遂/先子  秦人張且古印而不腆實以丁丑生)¶
(易今名云丁酉人日/記  此卷今歸顧氏)¶
　次兄仲服收得唐寅越城泛月小幅水墨天成景色¶
<pb:KR3h0055_WYG_012-48b>¶
　最為深逺與予承受先世野望憫言畫卷筆趣正同¶
　品格不相上下足稱化人之筆　越城泛月元宰公¶
　謂其有墨而無筆至野望憫言公又賞其筆法類趙¶
　大年非平時畫本可及其持論乃復爾爾　古人云¶
　有筆有墨筆墨二字人多不曉畫豈無筆墨哉但有¶
　輪廓而無皴法即謂之無筆有皴法而無輕重向背¶
　明晦即謂之無墨古人又云石分三面此語是筆亦¶
　是墨可參之　子畏畫本筆墨兼到理趣無窮當為¶
<pb:KR3h0055_WYG_012-49a>¶
　皇明丹青第一以較啟南遺跡雖蒼勁過之而細潤¶
　不及也陳仲醇云世人愛書畫而不求用筆用墨之¶
　妙有筆妙而墨不妙者有墨妙而筆不妙者有筆墨¶
　俱妙者有筆墨俱無者力乎巧乎神乎膽乎學乎識¶
　乎盡在此矣總之不出蘊藉中沈著痛快¶
　唐子畏杏花仙館一幅精細之極絹本淺絳色上有¶
　詩云綠水紅橋夾杏花數間茅屋是仙家主人莫拒¶
　看花客囊有青錢酒不賖唐寅其參箋衡山長謌不¶
<pb:KR3h0055_WYG_012-49b>¶
　及錄¶
唐子畏越城泛月紙本水墨畫其烘鎖絶佳而右方詩¶
題尤精謹可㤅詳觀筆趣亦盛年作也惜曽大父參箋¶
一絶不同幅耳并錄于後　栁沈霧氣濛濛濕月蕩湖¶
光晃晃明翠幙樓船紅拂妓越城橋畔夜三更唐寅畫¶
　六如夜景人閒少生紙經營入董源彷彿越城橋畔¶
見青衫濕盡倒離樽張祥(真蹟語畫琵琶妓而題紅拂/似屬  誤故曽大父有此結)¶
逃禪畫卷　逃禪　招隠士(原文不錄/祝允明書)　唐子畏解元¶
<pb:KR3h0055_WYG_012-50a>¶
既坐事廢斥即能放情山水㝠契禪理嘗著招恤賦以¶
自見然其藻思勃發至繪逃禪圖以洩磊砢不平之感¶
而其布景即屈子行吟澤畔之遺也友人祝希哲京兆¶
恐其沈溺不返為寫淮南招隠篇以諷之而其命意又¶
宋氏景氏招魂大招之㫖也卷中書畫皆精題名並闕¶
豈如孟浩所云不才明主棄時事有難于顯言者相與¶
謬幽&KR0034;晦以俟同調之自尋邪然書畫實神品也竊恐¶
日久零落故為識而藏之時壬子季秋萬厯紀嵗十二¶
<pb:KR3h0055_WYG_012-50b>¶
日張丑(真蹟/)¶
　此卷曽在文氏畫品清逸絶倫極可玩其招隠士一¶
　帖休承公嘗摹刻歸來堂中¶
　唐子畏松谿草堂長卷紙本水墨其長葢文有五本¶
　身子畏自有詩而後方希哲徴仲等題之並奕奕可¶
　喜平生所見長卷宜為冠真劇跡也¶
唐子畏雲山烟樹一軸　雲山烟樹靄蒼茫漁唱菱歌¶
互短長燈火一村雞犬靜越來溪北近横塘呉郡唐寅¶
<pb:KR3h0055_WYG_012-51a>¶
(真跡/)¶
　右畫雲山烟樹紙本淺絳色樹石倣李成屋宇師巨¶
　然山頭斆米芾既極秀潤又饒氣韻更兼收藏得地¶
　紙墨如新而簽題復出王履吉之手名蹟也向從王¶
　氏借閲今歸余家¶
　又見子畏水墨松坡圖全學李晞古所畫四松竒古¶
　之極王徴君百谷故物也¶
　茂實府君潛心烹煉齋頭懸挂子畏小幅其上題云¶
<pb:KR3h0055_WYG_012-51b>¶
　白袷檀冠碧玉環倒騎驢子看廬山腰間小合藏何¶
　物九轉芙蓉一顆丹唐寅畫此軸是子畏極筆層巒¶
　疊嶂怪松奇樹種種入神每閲未嘗不醉心也¶
　不腆新收韓氏枯木小幀全師李成筆意清逸秀美¶
　當為子畏絶品其上題云枯木蕭疎下夕陽漫燒飛¶
　葉煮黄鱨與君且作忘形醉明日驅馳汗浣裳　友¶
　生唐寅飲承宗先生葑溪草堂中作此小幅為贈(此/畫)¶
　(近為徐晉逸購去人/稱仙品真不誣也)¶
<pb:KR3h0055_WYG_012-52a>¶
　仙山樓閣一題創自李思訓宋元名手多作之向從¶
　王氏龍岡家購得子畏青綠横看大幅(計髙六尺/濶九尺餘)原¶
　係寫夀履吉母氏者其布景用筆全法王右丞雖精¶
　細層疊稍讓蔡氏白石翁卷然樹石古雅屋宇壯麗¶
　實子畏用意作也右方署書仙山樓閣晉昌唐寅凡¶
　八字奕奕神采後有詩云何處碧桃雨飛花渺去津¶
　山中自流水物外有長春路轉通幽處雲深隔世塵¶
　洞天曽不逺或有避秦民徴明題其字全倣聖敎尤¶
<pb:KR3h0055_WYG_012-52b>¶
　足嘉賞耳或云徴仲盛年亦曽畫成一卷乃自倣傚¶
　伯駒遺法筆墨精妙金碧輝暎凡經嵗而始就緒近¶
　聞得六十千歸洞庭人家惜未及見世多臨本¶
　相城施氏舊藏子畏水亭午翠一幀見僕纂修稗官¶
　言卷以見贈上題云水亭如笠水颸寛一卷開窻了¶
　稗官停午樹隂深合翠篆絲裊裊下清湍唐寅畫兼¶
　詩凡三十三字此圖樹石髙古峯巒朴茂當為子畏¶
　遺蹟第一品惜乎絹素弊壊不入好事家目耳即使¶
<pb:KR3h0055_WYG_012-53a>¶
　完好其筆法亦非俗士所能識也　丑纂修稗官家¶
　言為名山藏葢廣先子史翼之作水亭午翠題詠¶
　殆似為僕發耶¶
　唐子畏淺絳山水一軸清真秀潤上題詩云危橋渡¶
　清澗深岫出閑雲已息麒麟想終成麋鹿羣唐寅盛¶
　年筆也¶
　唐子畏梅谷圖絹本淺絳色全學宋名家精緻中饒¶
　風韻當為子畏神品惜乎題詠内失去希哲一記徴¶
<pb:KR3h0055_WYG_012-53b>¶
　仲一詩詳見元美跋尾中此卷今在姚太史孟長家¶
　按梅谷者太史五世祖也¶
梅谷圖卷　孤山之麓何蕭森下瞰白谷烟霞深虬枝¶
巃嵸哀壑暝雪片錯落懸崖隂主人勝有逋僊興月出¶
天髙味疎影還攜鐵苖過江南與君直到羅浮頂　王¶
寵　東風吹春入幽谷千樹萬樹枝未綠獨有梅花先¶
衆芳綽約參差香萬斛江南春寒未泮氷雪花散落如¶
掌凝隂厓絶壑杳無跡貞姿瘦骨偏崚嶒璚瑤璀璨不¶
<pb:KR3h0055_WYG_012-54a>¶
勝數暗香疎影誰能譜羅浮仙人跨白鳯手弄玉笛摩¶
霄舞旑旎枝横却月觀㜕娟妝滿凌風臺蜀川已有杜¶
陵詠揚州再見何郎來古來愛梅多有人大庾之嶺西¶
湖濱何如此梅在深谷&KR0008;谺空洞藏清真愚公鄭子皆¶
隠淪桃源武陵空有名爭妍競秀騁顔色不與此谷同¶
寒盟谷中之人交最久潔貌脩容稱良友清魂入夢紙¶
帳寒香情色界無何有後凋豈獨松與柏嵗寒猶見孤¶
山叟髙標挺拔芳馨揚貞心素契寧虚負補之善畫非¶
<pb:KR3h0055_WYG_012-54b>¶
草草玉質氷肌眼前好廣平先生最識君㑹向春風摛¶
麗藻　太原王糓祥　寒盡尋春幾回衝雪小橋猶隔¶
偶至谿邉瞥然相見渾如曽識　莫教寒雀爭枝恐踏¶
碎璚瑤可惜分付東風且遲開放悄寒輕勒(右未/開)　正¶
擬論量如何開拆已露新妝欲斂難收將舒未可半吐¶
幽香　貞心一㸃難藏疎籬外有人斷腸月色朦朧攪¶
人魂夢吟繞迴廊(右半/開)　竹撩松搭煖風吹動不容時¶
霎萬樹香雲滿林晴雪幾重閤匼　朝來花底閒行早¶
<pb:KR3h0055_WYG_012-55a>¶
已覺帽簷低壓恨不折來幽齋相對勝添金鴨(右盛/開)¶
竹外斜枝風飄㸃㸃懊恨來遲雪圃瑤林風吹狼籍雨¶
打離披　枝頭青子催期底須怨笛聲太悲乍蕊將舒¶
盛開欲墜俱是佳時(右將/殘)　和楊補之詠梅詞四首調¶
寄栁梢青萬厯己卯竹醉日書茂苑文嘉　梅谷者當¶
是吾吳徳靖閒名士唐六如伯虎為作圖祝京兆希哲¶
題署而王太學履吉選部祿之各賦一詩殊足三絶偶¶
以示文休承休承謂尚有京兆一序待詔一詩不知何¶
<pb:KR3h0055_WYG_012-55b>¶
緣脱落因補書舊和楊補之栁梢青四詞于後甫成而¶
信陽王師竹太史信來以王元章梅補之竹為贈因舉¶
以報之古人折梅寄逺故詩中用騎使語為雅事苐不¶
識仙骨寒香一辭條後所存幾何故不若郵筒中幀素¶
之堪逺也自今後南北山房各留之以充嵗寒一友生¶
如玉川子所云忽到窻前疑是君猶足代面萬厯己卯¶
季夏弇州山人王世貞書於九友齋(真蹟/)¶
　唐子畏曉行圖在玉峯顧氏瀟湘夜雨圖在錫山鄒¶
<pb:KR3h0055_WYG_012-56a>¶
　氏詩畫欵識皆精此等揮洒足稱妙絶一世矣亦何¶
　必古人歟¶
　評定書畫今人多以欵識為據不知魏晉字跡唐宋¶
　畫本有欵者十無一二間有出後人蛇足者在慧眼¶
　自不難辨有如近年啓南子畏二公徃往手題他人¶
　畫筆為應酬之具倘非刻意玩索徒知欵識雅士亦¶
　為其所眩矣似反不如無欵真蹟差為可重邪¶
唐解元錬藥圖　次𢎞農楊儀部韵　人來種杏不虛¶
<pb:KR3h0055_WYG_012-56b>¶
尋彷彿廬山小徑深常向靜中參大道不因忙裏廢清¶
吟願隨雨化三春澤未許雲閒一片心老我近來多肺¶
疾好分紫雪掃煩襟晉昌唐寅書　長懐俞跗徳有術¶
益生人鵲匱探元久龍宫得秘真良田耕片石化雨浹¶
陽春莫謂遲承嗣天應降玉麟北濠劉浣題唐子畏先¶
生煉藥圖卷後　茂實府君中嵗慕道故蓄煉藥圖以¶
自况今府君已矣而子畏畫蹟如新披閲令人凄斷(丑/志)¶
名山藏序　昔人著書垂世圖不朽者不窮愁則放棄¶
<pb:KR3h0055_WYG_012-57a>¶
不貧病則羇纍不忿狷則刑餘如虞卿左氏三閭韓非¶
揚雲相如子長之徒彼皆不遇明主淪落擯斥嬰狗馬¶
之疾罹刃鋸之辱恐一旦溘先朝露不俟河清將與寒¶
灰腐草同盡不能樹尺寸之名故欲託之空言自見立¶
徳立功之士所不屑也余友張青父以世家之子夙稟¶
異姿年不迨舞象而百氏塞胸齒未逾總丱而羣經貯¶
腹勒為一家之言曰名山藏其父聞聞居士不知也他¶
日偶奏一篇則愕然而駭吾乃為蘇昌容乎有子廷碩¶
<pb:KR3h0055_WYG_012-57b>¶
而幾失之吾過矣吾過矣為文序其首是時青父纔十¶
四齡耳以為不博覽者不廣見不鈎深者不邃識左執¶
雌黄右秉鉛槧囊不去螢帷不輟火又五六寒暑而始¶
就殺青為本紀六十志四十列傳一百共二百卷嗚呼¶
可謂富矣其世自羲皇燧人以迄周秦漢晉李唐之代¶
其人自王臣霸佐以迄英賢逸士閨秀緇黄蒼頭扈養¶
之輩其山川方域自崑崙星宿十岳九淵皇甸名都郡¶
國荒徼以迄晹谷咸池蓬瀛壺嶠魋結雕題穿胸鉗耳¶
<pb:KR3h0055_WYG_012-58a>¶
之壤其物類自淵琛谷贐翠鳯黄麟若木瑤草以迄毛¶
羽介鱗萌蘖蠕動有情無情之屬其靈異自仙佛神鬼¶
天吳海若山妖木精神姧巨怪以迄六合内外千載上¶
下有無無有是非非是之幽且奇其書自丘墳典索汲¶
冡魯壁宛委二酉以迄貝葉蘂珠齊諧稗虞博物洞㝠¶
大荒拾遺之隠且賾莫不編摩纂葺日削月刪如集翠¶
于鳥背取白于狐腋然書成欲藏諸名山託太史以自¶
况而曰太史之史史國也僕之史史野也史以國者非¶
<pb:KR3h0055_WYG_012-58b>¶
禪代授受不陳非宗廟朝廷不論非禮樂征伐不紀非¶
災祥治亂不書此其藏當于金匱石室乎然職非詞臣¶
位非禁近而焉敢泚筆若僕則誠草莽布衣之夫耳搖¶
舌而莫知諱援毫而莫知避不為蟲臂則為鼠肝不為¶
獸氄則為鳥毳不為駢拇則為贅疣不為蟠蟲則為瘡¶
痂是烏足以當司馬公下駟副車哉余曰否否史有國¶
有野文有正有奇正而奇奇而正正則奇之奇則正之¶
正與奇可並有而不可一無也太史公採七十二家之¶
<pb:KR3h0055_WYG_012-59a>¶
言成史記如商為鳦禹為熊煉石補天頭觸不周之事¶
可謂驚心奪魄奇甚矣以為著一代之典備百王之籍¶
非可盡以蛇神牛鬼之言載也故于此七十二家去其¶
十九存其十一足矣夫其所去焉知不為青父所存邪¶
是安得左右其袒乎且也遷史之書成于蠶室後葢出¶
自幽憂孤憤之懐耳如青父者少年逢掖生以彼英奇¶
俊異使得乗風雲際日月丹朱其轂何難焉乃懷寶不¶
售弢光獨善兀兀于三篋五車之間以庶幾所謂藏山¶
<pb:KR3h0055_WYG_012-59b>¶
也者此豈迫于窮愁放棄貧病羇纍忿狷刑餘而然其¶
心葢有所慕之不在當時在千古也昔張童子以明經¶
成進士有名于唐季籍甚青父不其雲礽與張子早慧¶
其先世已然哉余先乞一編秘帳中恐異時請者呉市¶
紙價髙矣雖然姑舍是余願青父之進于立徳立功也¶
己亥五月太原王穉登序并書(真蹟/)¶
　　仇英¶
　　　洪崖小隠圖　子虚上林圖　湖上仙山圖¶
<pb:KR3h0055_WYG_012-60a>¶
　　　諸夷職貢圖　九成宫圖　蓮溪漁隠圖　樓¶
　　　居圖　沙苑圖¶
　仇英實甫其出甚微嘗執事丹青周臣異而敎之遂¶
　知名于世壯嵗為崑山周六觀作子虛上林圖卷長¶
　幾五丈歴年始就所畫人物鳥獸山林臺觀旗輦軍¶
　容皆臆寫古賢名筆斟酌而成可謂圖畫之絶境藝¶
　林之勝事也兼有文徴仲小楷相如二賦在後其家¶
　稱為三絶豈過許邪後歸之嚴氏(實父又有諸夷職/貢九成宫二圖)¶
<pb:KR3h0055_WYG_012-60b>¶
洪崖小隠圖　仇英摹馬逺筆　張伯子五十夀言¶
昔在世皇肅外臺綱誰其藎臣乃有二張等彼二荀叔¶
慈慈明慈明内潤智以仁藏積厚而鍾伯子發祥惟我¶
伯子雋聲英英立破萬卷躪百氏塲吐為藝文陸離洸¶
洋中權所指鋒孰敢當薄游賢關謂錐處囊天恡搏扶¶
疇適雄飛斂爾壯心杜爾徳機不順以施日勝而肥懐¶
珠川媚蘊玉山輝君曰寧爾容彭所希黄金為餌同類¶
為妃驂虬御鸞翺翔九圍人有恒言五十知非君知其¶
<pb:KR3h0055_WYG_012-61a>¶
非大雄是皈離照中天萬燐息煇誰縛誰解何順何違¶
六轡在御惟汝指麾不慕獨覺寧希小乗不貪轉輪何¶
况小榮著為微言撇捩縱横蕩乎漆園又似凈名其子¶
和之玉振金聲獨立須彌頫挹太清怒馬脂車如襲百¶
繩封人之祝如一蠅鳴我有半偈乃駐君聽四十九年¶
無法可稱杜口毘邪息心化城大家團欒共證無生¶
弇州山人王世貞元美造(真蹟/)¶
　(右贈茂實府君之作後/有敬美一跋已亡逸矣)¶
<pb:KR3h0055_WYG_012-61b>¶
　仇英實甫湖上仙山圖一名洞庭春色絹本青綠大¶
　横披也按欵乃是寫夀崦西徐公者精細層累非歴¶
　月不可了山石師王維林木師李成人物師吳元瑜¶
　設色師趙伯駒資諸家之長而渾合之種種臻妙或¶
　云實甫畫祖劉松年殆擬非其倫矣　顧氏藏孫武¶
　子敎習女兵圖乃仇實甫畫全從曹不興兵符圖翻¶
　出後有枝指翁小楷孫武子十三篇書畫與文章並¶
　垂不朽足稱絶藝耳　實甫畫蹟臨摹逺勝自運余¶
<pb:KR3h0055_WYG_012-62a>¶
　向見其摹董展道經變相范長夀西域圖李思訓海¶
　天落照圖李昭道明皇游月宫圖趙伯駒浮巒暖翠¶
　圖筆意克肖不似實甫平日畫本也¶
　仇實父諸夷職貢圖卷在姚氏絹本大著色布景甚¶
　奇或云倣閻令筆也前在許元復題署後有文徴仲¶
　彭孔嘉跋尾極稱許之云¶
諸夷職貢圖卷　諸夷職貢　許初書　九溪十八洞¶
主　漢兒　浡海　契丹國　崑崙國　女王國　三¶
<pb:KR3h0055_WYG_012-62b>¶
佛齊　吐蕃　安南賀　西夏國　朝鮮國　仇英實¶
父為懐雲先生製　昔顔師古于貞觀四年奏請作王¶
㑹圖以見蠻夷率服之盛自是以後繼作不絶亦謂之¶
職貢圖宣和畫譜所載是已及觀張彥逺名畫記載有¶
梁元帝善畫外國來獻之事又嘗作職貢圖而序之貞¶
觀公私畫錄載有陳江僧寶所畫職貢圖三則知其來¶
非一日矣近見武克溫所作諸夷職貢乃是白描而此¶
卷為仇實父所作葢本於克溫而設色者也觀其奇形¶
<pb:KR3h0055_WYG_012-63a>¶
異狀深得胡瓌李贊華之妙克溫不足言矣壬子九月¶
既望題于玉磬山房徴明　右職貢圖十洲仇君實父¶
畫實父名英吳人也少師東邨周君臣盡得其法尤善¶
臨摹東村既殁獨步江南者二十年而今不可復得矣¶
此卷畫于懐雲陳君家陳君名官長洲人與十洲善館¶
之山亭屢易寒暑不相促迫由是獲畫其心匠之巧精¶
妙麗密備極意態雖人殊國異而考按圖誌畧無違謬¶
能事直出古人上衡翁太史公論之詳矣然非好古誠¶
<pb:KR3h0055_WYG_012-63b>¶
篤如陳君抑豈易得哉予聞畫家立意或援古以諷今¶
或藉近以規逺凡致力精工者不虛作也使十洲操筆¶
金馬之門親見百蠻率服賓貢闕廷則其所圖又豈¶
但是邪陳君請予題贊余故刪取畫意以鳴當世之盛¶
云贊曰　維明御宇徳被荒漠天清地寧迅暴弗作海¶
息鯨波山除虎落中國有聖思勤梯舶昔稱即序今見¶
來王崎嶇丹竁跋履天方南杓顧斗北户傾陽九譯内¶
欵萬國趨蹡奇琛怪賮通犀殊角珊瑚琬琰琅玕盈握¶
<pb:KR3h0055_WYG_012-64a>¶
火布氷蠶香具罽貉陸竭山珍淵窮海錯渥豹天馬汗¶
血飛黄&KR0008;羱巨尾馴象素章封牛大鳥紫槖白狼狻猊¶
五色率舞成行禮呈壤奠樂薦任昧兠綿其音變眩狡¶
獪魚龍角觝應節赴㑹殊容異奏黎靬貊濊權跣卉服¶
寶貉金裝囊踰懸度革汎河湟或長或領嵗奉厥常閼¶
支辮髪筐篚亦將通道夷蠻如周之盛雉來越裳獒申¶
旅命赫赫今皇慎徳躋敬無有逺邇賓獻交請允文允¶
武邁漢超唐良史圖事職貢以方書編王㑹竹簡焜煌¶
<pb:KR3h0055_WYG_012-64b>¶
式揚贊辭丹青永光　嘉靖壬子蜡月既望沛彭年題¶
　仇實父畫樓居圖為先中憲作後有文休承七言律¶
　一首今在長兄伯含處錄附于此¶
仇英實父製　題張約之憲副不負碧山樓　人境曠¶
無車馬迹樓居只在半山橋捲簾嵐氣昏鼂日繞户松¶
聲雜晩潮惠化黎甿誦清淨髙懐琴鶴伴逍遙羨君解¶
組歸來早天際真人定可招茂苑文嘉(真蹟/)¶
　徐晉逸藏實父蓮溪漁隠圖一軸絹本淺絳色細潤¶
<pb:KR3h0055_WYG_012-65a>¶
　之極亦復清逸超羣實為仇畫第一品今歸其弟太¶
　沖矣至今尚在夢想¶
仇十洲沙苑圖　嘉靖丙午秋日摹松雪沙苑圖　吳¶
門仇英　沙樹歴歴沙草荒江上誰開芻牧塲羣馬所¶
聚何劻勷飲餘而俯嘶而昻&KR0008;踶浴瀼逐且驤或乳或¶
卧或軋瘡三縱五横烏騅赤兔照夜白連錢桃花鬬文¶
章牝兮牡兮未可辯亦莫可識駑與良相骨相肉俱已¶
矣老夫兩眼徒茫茫但愛各各無拘韁自縱自得肥更¶
<pb:KR3h0055_WYG_012-65b>¶
光肥哉肥哉空老死未試何以知爾長我知馬亦待駕¶
御人馬兩得氣始揚請看溝汗流血漿爭前欲縛左賢¶
王追風逐電一般走數匹之中當有强　余嘗見趙松¶
雪所畫唐馬一卷縱觀之其態有立者伏者走者飲者¶
浴者蹄者嘶者奔者逸者戲而駢者或寢或喝奮發而¶
生精細而密各能窮其狀今閲十洲此卷其運墨設色¶
風韵氣骨斷斷乎自一手者不然何天閑之若是邪時¶
嘉靖丁未仲春之望許初(真蹟/)¶
<pb:KR3h0055_WYG_012-66a>¶
　評吳書畫一絶　精妙能神逸仇唐文沈劉祝王真¶
　俊峭書畫七賢優¶
　補遺¶
　　沈周(附文/徴明)¶
　沈啓南太湖一覽卷全師董巨錢鶴灘題云傚王黄¶
　鶴非也¶
　吾家先世尚有沈徴君啟南贈維慶府君山水小立¶
　幅在長兄伯含處戊午遭家變失去不可復得¶
<pb:KR3h0055_WYG_012-66b>¶
　沈啓南灣東草堂巨幅係盛年筆在翁有竹莊圖之¶
　上¶
白石翁灣東草堂圖并題　灣東草堂(行書圖/右角上)　愛子¶
别業灣之東去家僅在百步中蔽門遮屋樹未大矮簷¶
但見麻芃芃頻年一意耽詩酒翻然改與耕夫耦赤脚¶
饁飯走細塍戴笠牽牛映新栁時人諵諵譏子愚阿翁¶
儘有髙明居何致妻子嫌仄陋何信兄弟饕錙銖從人¶
自説渠自好力田養親殊有道强於逺宦竊斗升手種¶
<pb:KR3h0055_WYG_012-67a>¶
長腰使親飽力田養親樂已多兄弟妻子如予何我與¶
題詩解嘲罵門外雨來蛙滿河　徳韞賢弟有供伏臘¶
饘粥田百畝近為小屋畷閒以課童子之耕居之鄉有¶
不務本者嘲之予作是詩附于醜圖俾掲屋壁庸解嘲¶
者乙未夏五沈周題(行草書/左角上)¶
沈徴君南湖草堂圖并題卷(十名人蹟張青/父御李齋藏)　楊湖不¶
在北楊湖今在南開門見湖光一鏡空碧涵日午照黄¶
襖月過陪清酣魚鳥相友于物物無不堪匪特主人愛¶
<pb:KR3h0055_WYG_012-67b>¶
客到意亦貪何當夾水誌相與一縱談沈周　湖南新¶
綠漲平隄䦨壓春雲雨過時花片浮江搖暖影栁絲垂¶
碧蘸晴漪泥融紫燕營巢急風動金鱗出穴遲適興行¶
吟知幾度荻溪驚滿錦囊詩延陵吳寛　結得幽居寄¶
此生鷗波千頃漾前楹坐觀雲物日千變卧聽波濤夜¶
幾更風起巽離宜夜月水臨子午正潮平何當買櫂尋¶
真隠醉倚篷窻一笛横習齋朱旦　雨過南湖漲綠波¶
湖光皎皎鏡新磨門遮樛木無塵到人對薫風結釣蓑¶
<pb:KR3h0055_WYG_012-68a>¶
檢齋桑瑜　浪紋鋪錦漫鷗沙四遶春隂翠栁遮燕受¶
輕風頻掠絮魚吹細雨郤飛花般遊勝賞嘗移櫂美景¶
清歌自浣紗占斷東吳竒絶處鑑湖一曲並堪誇晉昌¶
唐寅　君住楊城北湖在君家南惟愛薫風和更喜宵¶
月涵有魚供盤餐有酒終日酣出處固難同在我思亦¶
堪髙人偶家此擇勝非所貪欲問湖鄉樂尚欠一宿談¶
沈芾又次　草堂住湖上門對離方開白鳥銜魚去溪¶
翁放櫂來渚花靜若我水色青于苔雅趣許誰得綠楊¶
<pb:KR3h0055_WYG_012-68b>¶
垂釣臺楊恩　遡洄東上一茅堂堂枕晴湖沃土(淮南/子南)¶
(次州日/沃土)長波濺珠璣通北海(東漢書孔融/文才守北海)景含詩畫帶¶
西莊(唐王給/事别業)川禽(蟹蜃之屬/見國語)戀戀潛春渚沙鳥嘈嘈還¶
夕陽笑把明窻塵(仙/藥)漫理主翁原是賀知章海虞桑翹¶
　謙虛麗澤觀于水浩歎南湖樂可湛出沔入河春潑¶
潑印箕落斗夜厭厭斯干美室人應美平秩堪耕釣亦¶
堪得景不須窮望外乞完郤笑賀狂貪常熟呉寅　西¶
湖風致人皆仰我獨南湖景可觀花落無聲波影動鳥¶
<pb:KR3h0055_WYG_012-69a>¶
飛不動鏡光寒天垂星斗千尋下浪湧銀山萬頃寛意¶
欲與君分一曲荻蘆深處恣盤桓桑榮　右南湖草堂¶
詩畫一㢧啟南盛年更妙蹟也萬厯癸丑春獲于相城¶
施氏漫搆俚言鑒定之不知其寫贈王原禹先輩也近¶
讀吳寛桑翹長句始知四十九年之非因翦卻舊跋重¶
裝述贊云石田老仙畫法屢遷草堂圖引祖述恕先烟¶
雲若斷竹木還連王家之珍于萬斯年是嵗十月朔張¶
丑記(真蹟/)¶
<pb:KR3h0055_WYG_012-69b>¶
　文徴仲瓶山圖絹本淺絳色秀潤可喜後有黄省曾¶
　王糓祥文彭文嘉王寵徐縉等十跋亦竒跡云¶
　文徴仲菊圃圖卷畫法全出趙文敏兼前後題詠并¶
　屬同幅尤為賞心快目¶
　文徴仲四體千文矮卷係早年筆陳道復跋之甚詳¶
　　祝允明¶
　希哲楷書秋軒賦為石田翁作雖循規矩大饒風趣¶
　後有古詩一帖乃是寫贈朱野航者亦佳蹟也¶
<pb:KR3h0055_WYG_012-70a>¶
　祝希哲小楷楞嚴經十卷孫武子十三篇行書曹子¶
　建詩草書馬異結交詩前後並見之而書法各各不¶
　同真大家也¶
　祝希哲吳中勝景詩卷宋經箋上行書全學王大令¶
<pb:KR3h0055_WYG_012-71a>¶
鑒古百一詩¶
　米菴詩¶
　草菴如笠擬藏身向往襄陽寶晉人篋祕墨皇平復¶
　古壁懸華葢乙僧神浣花舊句勤讐定典午遺文恣¶
　討論五十潛修心自欿千秋業就豈長貧寒山趙宧¶
　光(真蹟/)¶
　　米菴題壁絶句二十首¶
士衡平復書淳古小字曹娥清勁宗作合無緣成兩地¶
<pb:KR3h0055_WYG_012-71b>¶
空慚真晉鬰心胸¶
心愛王書謝司馬東方畫贊更清真官奴此事尤遒勁¶
鑒土都稱席上珍¶
鷗波亭上十三行絶世爭誇出小王秋壑㝠搜續天府¶
英英瑞色溢縹緗¶
星宿僧繇畫最工楞伽羅漢趣無窮子昻題品王翁跋¶
象敎森嚴見兩雄¶
智永禪師千字雄頡頏獨數永興公可憐文定傳家本¶
<pb:KR3h0055_WYG_012-72a>¶
逺勝歸田被瞽蒙¶
展生妙寫游春卷壓倒寰中百萬圖雪霽採蓮俱北面¶
山莊能有此竒無¶
乙僧華葢天王古方駕呉生淨飯神刷色白描皆絶世¶
嘉禾茂苑兩藏真¶
褚書千字筆猶龍嘆息南轅不復東尚賴清臣真誥在¶
冠裳佩玉足英風¶
顔行心醉有元章筆勢翩翩追破羌鬱勃季明文字古¶
<pb:KR3h0055_WYG_012-72b>¶
真堪書品冠全唐¶
藏真狂草亞顛張畫訣驂驔類驌驦濁世風流凝式擅¶
起居注帖爛輝光¶
恕先模寫王居壯鴻一經營野趣深赫奕兩賢成寂寞¶
千年遺墨萬人欽¶
寒林平野咸熙逈設色瀟湘北苑神清夏江鄉湛淵水¶
湖山烟雨氣沈溟¶
宋室真行誰具瞻君謨詩表重前賢涪翁馬援神祠古¶
<pb:KR3h0055_WYG_012-73a>¶
光被名家祕笈籖¶
坡翁三馬贊驍騰草聖千文筆更神不嫁還君珠一斛¶
傾城留待付同人¶
九歌七月南金重日夕傳觀不厭頻玉版氷紈雙國士¶
後來居上重清醇¶
黄素黄庭妙入神烏絲待訪更蕭森誰云異世堪同賞¶
鑒定元章一手成¶
思陵草聖精無敵集古真書韻有餘蜀素千文粲雲錦¶
<pb:KR3h0055_WYG_012-73b>¶
臨池倣傚送居諸¶
公望畫名垂宇宙天真應過趙呉興富春行卷風流甚¶
不愧秋山鵲華能¶
溪山仙館倪迂寫太白新圖王子成剡唾齊紈等蟬翼¶
百千酬直比璆琳¶
石田畫史筆空靈天繪新圖照古今未得傳家為種子¶
課兒私淑作門生(以上二十首已見花/字號盧鴻一名下)¶
　銘心籍¶
<pb:KR3h0055_WYG_012-74a>¶
　疇昔築米菴廿詩留屋壁朅來整圖書覔句欣自得¶
　百詠寫神奇銘心成小集附題平復後以詔清修客¶
　　其一¶
元常宣示成烏有季直唐臨楷法淳海岳閲書無魏跡¶
石田汲古聚斯珍¶
　　其二¶
平復從來屬伯英(伯英書平復帖/見宣和書譜)陸機題品豈真評蔡¶
倫網紙留殘墨章草天成大主盟¶
<pb:KR3h0055_WYG_012-74b>¶
　　其三¶
謝安慰問雄江左海岳傾心過二王隻字㝠追真自適¶
懶開祕篋愧騰驤¶
　　其四¶
西園清夜何人寫三絶竒踪屬虎頭解畫世人能有幾¶
初平叱石餅金收¶
　　其五¶
右軍精楷東方贊糜處重完賴率更歴刼尊崇和璧貴¶
<pb:KR3h0055_WYG_012-75a>¶
酬城十五價猶輕¶
　　其六¶
明昌博覽髙人跡次月先思此事初七印金源傳國寶¶
三行逸少暮齡書¶
　　其七¶
洛神殘本紹興蔵似道冥搜㑹四行無事成篇為國寶¶
集賢收購萬金償¶
　　其八¶
<pb:KR3h0055_WYG_012-75b>¶
曹娥峭健成今體晉代無名書絶倫品似重門深小院¶
一庭花木挺松筠¶
　　其九¶
紛披健筆號楊羲内景仙經字字竒黄素累千凌十萬¶
彩鸞端合讓吾師¶
　　其十¶
山中宰相陶𢎞景瘞鶴銘書龍爪文石泐博求真跡味¶
黄庭外景信超羣¶
<pb:KR3h0055_WYG_012-76a>¶
　　其十一¶
星宿圖成照古今僧繇落筆鬼神欽後生閻令傳遺法¶
鑒士傳觀忘滯淫¶
　　其十二¶
永師千字千金重律召調陽符節同禊序臨摹稱法嗣¶
蔵鋒真得古人風¶
　　其十三¶
展生山水原無敵尺素游春孰等夷綵筆縱横一萬里¶
<pb:KR3h0055_WYG_012-76b>¶
髙名上下五千期¶
　　其十四¶
晩來手勅下堯天筆趣偏宜琬琰鐫敦請未能酬宿願¶
名書過目紀雲烟¶
　　其十五¶
伯施妙跡髙千古米老興言一字無何幸歴年更五百¶
廟堂三復夜光珠¶
　　其十六¶
<pb:KR3h0055_WYG_012-77a>¶
夢奠何如史事强吳興題識遜元章延平劍合誇神異¶
合浦珠還好祕蔵¶
　　其十七¶
千文押韻公權倣哀冊名文海岳臨倪贊風神綿裹銕¶
應同枯樹共蕭森¶
　　其十八¶
乙僧神少西方秀華葢真容出世姿宜向蔚藍天上見¶
貧兒得寶樂乎而¶
<pb:KR3h0055_WYG_012-77b>¶
　　其十九¶
趙模集晉千文古不數懐仁聖敎翻虎卧龍跳真再見¶
鸞停鵠峙未為尊¶
　　其二十¶
柬之真筆蘭亭詠飛鳥依人嫵媚姿虞褚比肩真定論¶
臨池倣傚可忘飢¶
　　其二十一¶
雪霽江山良史畫無聲詩裏見王維輞川板細非名跡¶
<pb:KR3h0055_WYG_012-78a>¶
品與盧鴻十志比¶
　　其二十二¶
天王送子勢凌空壁掃圓光驅疾風萬象怒生侔造化¶
道元揮洒合天工¶
　　其二十三¶
蜀道山川蔵腹藁西方賢聖吐心花豫章權相尋南岳¶
彦逺當年興嘆嗟¶
　　其二十四¶
<pb:KR3h0055_WYG_012-78b>¶
春草堂名本惠連堂成感召伯髙還烟雲滿幅人爭賞¶
此是清河第一箋¶
　　其二十五¶
紹京破産求神迹博得書名千載傳楷法寥寥人共賞¶
靈飛六甲寫真詮¶
　　其二十六¶
懐琳草聖髙唐世勝日臨池寫絶交遺恨過庭書譜在¶
攀羲提獻作前茅¶
<pb:KR3h0055_WYG_012-79a>¶
　　其二十七¶
雲麾金碧聲名震天幸王家得采蓮缺陷兩賢詩羽化¶
令人撫卷意茫然¶
　　其二十八¶
張藻古松經嵗月鱗紋一一畫如真瑯琊仙史收遺蹟¶
傳示宗盟愧後人¶
　　其二十九¶
村童鬬蟻寫民風韓滉傳模奪化工南渡龔髯臨榻本¶
<pb:KR3h0055_WYG_012-79b>¶
生花彩筆慧心同¶
　　其三十¶
周昉神情過韓幹豐肌女士冠全唐袁安卧雪韜光久¶
祕戲于今十襲蔵¶
　　其三十一¶
素師畫訣龍蛇字墨客詩篇金玉音剡唾善蔵誇白雪¶
雲東一見合朋簪¶
　　其三十二¶
<pb:KR3h0055_WYG_012-80a>¶
顔公自寫尚書誥八法森巖逸趣微俗品一詳真有見¶
元章立論未為非¶
　　其三十三¶
平原北伐書何壯奕奕精光燭上台同調巧將龍象喻¶
人言筆陣起風雷¶
　　其三十四¶
楞伽羅漢筆圜成過海慈容赫厥聲吳畫李模欺後學¶
敏東為昉誤髙生(尊生八牋仍/廖俊之誤)¶
<pb:KR3h0055_WYG_012-80b>¶
　　其三十五¶
骨法公權稱第一度人真墨重南金前賢口訣無多字¶
正筆還須先正心¶
　　其三十六¶
逋翁小筆江南景罨畫溪山桃李春元鎮聞風寄餘興¶
一番眼色喜重新¶
　　其三十七¶
胡瓌番馬世無雙卓歇雄姿鼎可扛卻恨收蔵曽落刼¶
<pb:KR3h0055_WYG_012-81a>¶
僅從塵垢見微茫¶
　　其三十八¶
畫裏髙賢真絶代李昇蜀産筆游龍林深石潤烟雲幻¶
古貌閑情鹿豕踪¶
　　其三十九¶
楊風書法妙蔵真皮相都云楷法湮乞假牒文無復在¶
神仙帖子斷纎塵¶
　　其四十¶
<pb:KR3h0055_WYG_012-81b>¶
洪谷松雲天下聞關生一見執元纁山庄畫裏人如玉¶
大匠當年巧運斤¶
　　其四十一¶
貫休開士清狂跡太古髙名約畧齊羅漢流傳見懐玉¶
星辰十一露天倪¶
　　其四十二¶
雪江歸棹宣和製精細圓靈等化城堪嘆臨民無逺識¶
時從楮頴寄深情¶
<pb:KR3h0055_WYG_012-82a>¶
　　其四十三¶
恕先界畫從心得避暑樓臺世罕儔却笑朋梅輕寡和¶
金明池畔寫龍舟¶
　　其四十四¶
建中千字豐肌肉玉潤書家方太真困學齋徒題品重¶
鼎分三足繼唐人¶
　　其四十五¶
阿房宫樣真奇蹟萬户千門非苟成畫跋直書文矩筆¶
<pb:KR3h0055_WYG_012-82b>¶
廣川華袞勝弓旌¶
　　其四十六¶
徐熙花鳥變黄筌落墨心傳神更全就日圖成稱雅玩¶
化工在手孰能先¶
　　其四十七¶
荗林逺岫空靈品無李尊崇匪浪言髣髴士恒樓上見¶
翻從跋語想雲根¶
　　其四十八¶
<pb:KR3h0055_WYG_012-83a>¶
北苑新圖師造化渾融豪邁數瀟湘堂堂後進還居上¶
壓倒荆關稱墨皇¶
　　其四十九¶
後主重屏奕葉傳凌雲物像欲仙仙江南風雅今何在¶
弔古令人感逝川¶
　　其五十¶
龍圖燕肅畫清新墨戲窮年費討論秋晚蕭然似摩詰¶
購蔵逸筆未全貧¶
<pb:KR3h0055_WYG_012-83b>¶
　　其五十一¶
巨然山水江南派淡墨輕嵐筆法新漁艇悠悠波浩浩¶
滄浪一曲彼何人¶
　　其五十二¶
千金收購清明卷物事森羅筆墨詳慚愧擇端無逺韻¶
休承品定中膏肓¶
　　其五十三¶
南華秋水汪洋筆原父春官尺度書末簡贅疣全不錄¶
<pb:KR3h0055_WYG_012-84a>¶
㑹心沙汰快隣初¶
　　其五十四¶
石室仙人工寫竹横看晩靄類咸熙品題又見涪翁語¶
無忝而今稱色絲¶
　　其五十五¶
君謨詩表人皆仰勝馥殘膏霑丐多自愧髯張空覿面¶
真龍入手眼蹉跎¶
　　其五十六¶
<pb:KR3h0055_WYG_012-84b>¶
九歌布景風流甚墨法營丘嫡派分慈孝君臣皆實學¶
繭絲重見顧將軍¶
　　其五十七¶
龍眠蓮社畫縱横題識沖元筆法精伯仲九歌蕭散卷¶
翩翩自恣更澄泓¶
　　其五十八¶
三馬騰陵勢軼羣坡仙一贊布顔筋羊曇季海非流品¶
淳古依稀接右軍¶
<pb:KR3h0055_WYG_012-85a>¶
　　其五十九¶
千文不韻豫章憎韻極坡翁學醉僧揮洒稱心驚掣電¶
卷舒如意類雲蒸¶
　　其六十¶
涪翁婉鴨盤中舞一段輕盈寄月毫禹錫神祠成絶唱¶
堯年仙骨助風騷(庭堅為堯岳牧/亦斷章取義也)¶
　　其六十一¶
臣書刷字傳燈語集古名家得自然學識半生成待訪¶
<pb:KR3h0055_WYG_012-85b>¶
整齊百氏著先鞭¶
　　其六十二¶
大米丹青烘鎖異研山惜墨淡如無畫成一贊蛟龍走¶
天馬騰驤失壯圖¶
　　其六十三¶
荷鄉清夏賢王筆栁岸鷗波事事幽咫尺畫圖成夢想¶
何年得遂卷中游¶
　　其六十四¶
<pb:KR3h0055_WYG_012-86a>¶
思陵行楷本羊欣樂毅臨模肖右軍弊篋杜陵歌滿卷¶
駸駸直逼舊鵝羣¶
　　其六十五¶
豳風七月農桑譜南渡和之描寫精逸筆興酣時亹亹¶
斷麻心賞見卿卿¶
　　其六十六¶
懶拙雲山真逸品祕蔵誓不與時人瀟湘神卷今何在¶
大索㝠搜莫厭頻¶
<pb:KR3h0055_WYG_012-86b>¶
　　其六十七¶
西湖風景松年寫秀色於今尚可飡不似浣花圖醉叟¶
數峯眉黛落齊紈¶
　　其六十八¶
晞古丹青得正傳晉文歸國寫前賢院人雅有昻霄意¶
何事聲名次大年¶
　　其六十九¶
鵲華峯巒天外聳呉興盤礴寫無餘輕描細染千鈞力¶
<pb:KR3h0055_WYG_012-87a>¶
蚊脚蠅頭八法舒¶
　　其七十¶
寫經斷手妙蓮華十萬蠅頭聚白麻緬想王孫居濁世¶
嘉名松雪淨無瑕¶
　　其七十一¶
徳符山水清真品松雪詩篇推許勤苕霅小圖風景異¶
桃源脩卷嵗時分¶
　　其七十二¶
<pb:KR3h0055_WYG_012-87b>¶
秋山暮靄髙人筆簡古微茫種種優日夕卷舒看不厭¶
方知畫裏有丹丘¶
　　其七十三¶
富春山水明于鏡公望丹青貌得真清逸伎成那可到¶
翻疑嚴子是前身¶
　　其七十四¶
南村真逸寫幽貞偃葢蛇龍著處迎一曲采芝驕大隠¶
髙山流水共娛情¶
<pb:KR3h0055_WYG_012-88a>¶
　　其七十五¶
琴鶴軒居黄鶴畫夢麟古記獲麟書(葢絶/筆云)巒容川色誰¶
為主借景生情實起予¶
　　其七十六¶
倪迂袖卷稱鴻寶合作師林讓鶴林喬木小山堪玩賞¶
遐思清閟感人琴¶
　　其七十七¶
西臺憲副完菴子逸筆曽圖小洞庭董巨仙遊誰繼響¶
<pb:KR3h0055_WYG_012-88b>¶
風流端合屬斯人¶
　　其七十八¶
石田蒼古狂仙迹天繪樓圖入繭絲絶勝荷香亭子樣¶
力能扛鼎足師資¶
　　其七十九¶
昭代書仙枝指翁離騷小草近天工一從松雪歸真後¶
墨沼源流吾道東¶
　　其八十¶
<pb:KR3h0055_WYG_012-89a>¶
野望圖成賦憫言唐人筆力韻胡元虎頭豪奪風流盡¶
驥尾空餘月旦存¶
　　其八十一¶
學富才髙漢長卿子虚鋪叙上林成丹青一掃無聲賦¶
健羨皇明仇氏英¶
　¶
　¶
　¶
<pb:KR3h0055_WYG_012-89b>¶
　¶
　¶
　¶
　¶
　¶
　¶
　¶
　清河書畫舫卷十二下¶
