# -*- mode: mandoku-view; -*-
#+TITLE: 清河書畫舫
#+DATE: 2015-08-24 23:15:37.170344
#+PROPERTY: ID KR3h0055
#+PROPERTY: BASEEDITION WYG    
#+PROPERTY: JUAN 提要
<pb:KR3h0055_WYG_000-1a>¶
欽定四庫全書　　　　　子部八¶
　清河書畫舫　　　　　　藝術類一(書畫之屬/)¶
　　提要¶
　　　　(臣/)等謹案清河書畫舫十二卷明張丑撰丑¶
　　　　崑山人原名謙徳字叔益後改今名字青父¶
　　　　號米庵盖丑於萬厯乙邜得米芾寳章待訪¶
　　　　録墨蹟名其書室曰寶米軒故以自號越嵗¶
　　　　丙辰是書乃成其以書畫舫為名亦即取黄¶
<pb:KR3h0055_WYG_000-1b>¶
　　　　庭堅詩米家書畫船句也明代賞鑒之家考¶
　　　　證多踈是編獨多所訂正如宋史米芾𫝊誤¶
　　　　謂芾卒時年四十八而真蹟流𫝊在四十八¶
　　　　嵗以後者不一而足深滋疑竇丑則云芾以¶
　　　　皇祐三年辛邜生以大觀元年丁亥卒年五¶
　　　　十七正與米芾印記辛邜米芾四字相合足¶
　　　　糾托克托等之&KR0861;其他諸條亦多可依據惟¶
　　　　是所取書畫題䟦不盡出於手迹多從諸家¶
<pb:KR3h0055_WYG_000-2a>¶
　　　　文集録入且亦有未見其物但據傳聞編入¶
　　　　者如文嘉嚴氏書畫記内稱枝山翁卷一又¶
　　　　稱文徵明詞翰二是亦非盡出原蹟之一騐¶
　　　　其中第三卷之顧野王第五卷之杜牧之李¶
　　　　陽氷蘇靈芝諸人皆無標目輾轉𫝊寫亦多¶
　　　　失於校讐然丑家四世収蔵於前代卷軸所¶
　　　　見特廣其書用朱氏鐵網珊瑚之例於題識¶
　　　　印記所載亦詳故百餘年來収蔵之家多資¶
<pb:KR3h0055_WYG_000-2b>¶
　　　　以辨騐真偽末一卷曰鑒古百一詩則丑所¶
　　　　自為米庵詩二十首銘心小集八十一首以¶
　　　　類相從附於集後第九卷末附刻米芾寶章¶
　　　　待訪録十二卷末附刻文天祥手札皆非原¶
　　　　本所有盖鮑氏刋本所增附也鮑氏所刋不¶
　　　　分卷數但以鸎嘴啄花紅溜鷰尾㸃波緑皺¶
　　　　十二字標為次第盖用謝枋得文章軌範以¶
　　　　王侯將相有種乎七字編為七&KR0125;之例然麻¶
<pb:KR3h0055_WYG_000-3a>¶
　　　　沙坊本不可據為典要今削去舊題以十二¶
　　　　卷著録焉乾隆四十六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
